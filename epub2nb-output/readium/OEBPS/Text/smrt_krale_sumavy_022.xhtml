<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-21</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-21" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola ParaOverride-1">KAPITOLA ŠESTNÁCTÁ <br/>Sobot<a id="_idTextAnchor030"></a>a 4.&#160;září</p>
			<p class="MLP_text_bez1radku ParaOverride-1">„Ahoj,“ ře<a id="_idTextAnchor031"></a>kl táta. „Jak to jde? Už jsem ti volal v&#160;deset.“</p>
			<p class="MLP_text ParaOverride-1">„Neměl jsem signál.“ Ještě pořád jsem byl jednou nohou v&#160;Čechách a&#160;nemohl se zbavit pocitu, že se táta převlékl za pohraničníka a&#160;pozoruje mě z&#160;lesa.</p>
			<p class="MLP_text ParaOverride-1">„Chceš přivézt šipky?“</p>
			<p class="MLP_text ParaOverride-1">„Ani ne.“ Překročil jsem hranici a&#160;konečně stál na bavorské půdě. Sundal jsem si batoh a&#160;usedl na plochý kámen u&#160;cesty. Nedokázal jsem si vzpomenout na nic, co potřebuju.</p>
			<p class="MLP_text ParaOverride-1">Nad hlavou jsem měl nebe, pod nohama Německo a&#160;to mi nějak stačilo. Tedy až na nečekané zakručení v&#160;břiše.</p>
			<p class="MLP_text ParaOverride-1">„Koupíme čerstvý špekáčky, chceš? Pořádně to rozfajrujem, ne?“</p>
			<p class="MLP_text ParaOverride-1">„Jasně, tati.“</p>
			<p class="MLP_text ParaOverride-1">Vpravo na svahu Siebensteinkopfu padl strom a&#160;motorovka se dala znovu do práce.</p>
			<p class="MLP_text ParaOverride-1">„Slyším tam pilu! Nestojíš zrovna pod těma stromama?“</p>
			<p class="MLP_text ParaOverride-1">„Ne, tati, neboj.“</p>
			<p class="MLP_text ParaOverride-1">„Kolik je tam s&#160;váma lesáků?“</p>
			<p class="MLP_text ParaOverride-1">Zdvihl jsem oči na Siebensteinkopf. „Sedm.“</p>
			<p class="MLP_text ParaOverride-1">„Není tam moc mlha?“</p>
			<p class="MLP_text ParaOverride-1">„Ne, svítí tu sluníčko.“</p>
			<p class="MLP_text ParaOverride-1">„Tak bacha na zmije. Nesedej si na žádný nízký a&#160;plochý kameny, jasný?“</p>
			<p class="MLP_text ParaOverride-1">„Jasný,“ řekl jsem a&#160;slezl z&#160;kamene.</p>
			<p class="MLP_text ParaOverride-1">„Les je tam krásnej, co?“</p>
			<p class="MLP_text ParaOverride-1">„Jo, to je.“</p>
			<p class="MLP_text ParaOverride-1">„Vidíš do Bavorska?“</p>
			<p class="MLP_text ParaOverride-1">„Trochu.“</p>
			<p class="MLP_text ParaOverride-1">„Máma tě pozdravuje.“</p>
			<p class="MLP_text ParaOverride-1">„Tak jí taky pozdravuj,“ řekl jsem a&#160;zavěsil.</p>
			<p class="MLP_text ParaOverride-1">Zdvihl jsem batoh. Půda kolem bavorské louže byla úplně tmavá. Tady si mohli pašeráci skvěle začerňovat tváře!</p>
			<p class="MLP_text ParaOverride-1">Kolem nás stály uschlé smrky, vyhlazené větrem a&#160;sluncem. Vůbec nehnily, jak jsem čekal, připomínaly spíš tága zapíchnutá do země. Z&#160;Bučiny vypadal bavorský les hrůzostrašně, ale zblízka bylo vidět, že všude bují jeřabiny. Za pár let bude bavorská Šumava posetá jeřabinami.</p>
			<p class="MLP_text ParaOverride-1">„Půjdem tudy.“ I&#160;když se před námi táhla do dalšího kopce asfaltová silnička, Tereza ukázala na pěšinu vinoucí se mezi keři.</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Musíme si najít místo na spaní, až se budem večer vracet.“</p>
			<p class="MLP_text ParaOverride-1">Bylo půl třetí odpoledne. Proto mi tak kručelo v&#160;břiše! Lesem jsme se trmáceli skoro půl dne!</p>
			<p class="MLP_text ParaOverride-1">„Nedáme si svačinu?“</p>
			<p class="MLP_text ParaOverride-1">„Nejdřív najdem posed.“</p>
			<p class="MLP_text ParaOverride-1">Na stromě přímo proti nám visela světle hnědá dřevěná destička, na které byl vyrytý obrázek zvířete&#160;– nejspíš vydry&#160;– s&#160;nápisem <span class="MLP_znak_kurziva_11b">Rundweg Wasseramsel.</span></p>
			<p class="MLP_text ParaOverride-1">„Bavoři nemaj turistický značky, jenom tyhle trapný obrázky.“</p>
			<p class="MLP_text ParaOverride-1">Po dvou stech metrech jsme uviděli první bavorský posed. Vy­padal úplně jinak než posedy v&#160;Čechách; byla to nazeleno natřená dřevěná budka naražená na dřevěné tyče, které připomínaly pavoučí nohy.</p>
			<p class="MLP_text ParaOverride-1">Od země vedl nahrubo otesaný žebřík, který končil na úrovni dvířek. Byl tak široký, že jsme po něm mohli lézt vedle sebe.</p>
			<p class="MLP_text ParaOverride-1">Dvířka nebyla zamčená na zámek, visela na nich kovová petlice. V&#160;posedu stála lavice, na ní ležela hnědá deka, šedivý polštář a&#160;roztrhaný zelený svetr. Po podlaze se válely mrtvé mouchy. Plastová okna vedla do všech stran a&#160;dala se vyndavat, aby myslivec mohl střílet ze všech stran.</p>
			<p class="MLP_text ParaOverride-1">„Spala jsi někdy na posedu?“</p>
			<p class="MLP_text ParaOverride-1">„Jo, když jsem byla s&#160;tátou na čundru.“</p>
			<p class="MLP_text ParaOverride-1">„Kolik ti bylo?“</p>
			<p class="MLP_text ParaOverride-1">„Šest.“</p>
			<p class="MLP_text ParaOverride-1">„Cože?“ Skoro jsem sletěl ze žebříku. „V&#160;šesti tě vzal táta na čundr?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Mně táta pořád slibo<a id="_idTextAnchor032"></a>val, že mě někam vezme, a&#160;nikdy jsme nikam nejeli!“</p>
			<p class="MLP_text ParaOverride-1">Slezli jsme na cestu a&#160;vytáhli svačiny. Tereza se zakousla do čokolády a&#160;rohlíku. Já měl kousky uzeného s&#160;okurkou. Ukusoval jsem je a&#160;představoval si, jak se náš posed láme a&#160;kácí k&#160;zemi v&#160;děsivém bavorském uragánu.</p>
			<p class="MLP_text ParaOverride-1">„Spíš dobře?“ zeptala se Tereza.</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Já někdy nemůžu usnout. Ale mám na to trik. Zavrtám se do peřiny a&#160;představuju si, že nastal konec světa, všude na celý planetě Zemi vládne děsivá zima a&#160;já jediná ležím v&#160;teplý jeskyni, kam mráz nemůže.“</p>
			<p class="MLP_text ParaOverride-1">Žádného spolužáka, který nemohl spát, jsem neznal a&#160;konec světa jsem si taky ještě nepromýšlel, takže jsem nic neřekl a&#160;vyhlížel do kraje.</p>
			<p class="MLP_text ParaOverride-1">Bavorské vesničky zářily na kopcích. Úzká kamenná věž kostela se na vrcholu toho nejbližšího leskla jako jehla. Mohla být od nás tak pět kilometrů, ale my byli pořád v&#160;naprosté pustině. Pila utichla a&#160;kolem nás bzučely mouchy.</p>
			<p class="MLP_text ParaOverride-1">„Je to dobrý místo na spaní,“ řekla Tereza. „Víš proč?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Nejsou tu komáři. Tak jdem?“</p>
			<p class="MLP_text ParaOverride-1">Vstal jsem, i&#160;když bych rád seděl a&#160;jen se díval.</p>
			<p class="MLP_text ParaOverride-1">Po sto metrech jsme našli další posed, i&#160;když to byla jen židlička z&#160;tenisového kurtu přidělaná ke smrku.</p>
			<p class="MLP_text ParaOverride-1">Odbočili jsme k&#160;silnici a&#160;mezi stromy spatřili první německý dům. Byla to dvoupatrová usedlost s&#160;nápisem <span class="MLP_znak_kurziva_11b">Wistlberg&#160;– Berghof Frank.</span> Na louce u&#160;něj stál bílý karavan a&#160;o&#160;kus dál zelený stan. U&#160;stanu seděli kluk s&#160;holkou a&#160;prohlíželi si mapu. Kluk byl černovlasý a&#160;zarostlý a&#160;dívka měla světlé rozcuchané vlasy a&#160;já si vzpomněl na svatební fotku svých rodičů.</p>
			<p class="MLP_text ParaOverride-1">U&#160;druhého domu stál u&#160;dřevěné kozy asi osmdesátiletý německý děda. V&#160;ruce držel zubatou pilu s&#160;tmavě modrým rámem. Za sebou měl ohromnou hromadu podlouhlých polen a&#160;řezal, jako by už v&#160;životě neměl dělat nic jiného. Ani ten nás vůbec nevnímal.</p>
			<p class="MLP_text ParaOverride-1">Zatím jsme byli v&#160;Bavorsku stejně neviditelní jako ti nejostřílenější pašeráci.</p>
			<p class="MLP_text ParaOverride-1">Silnice padala prudkým svahem dolů a&#160;za zatáčkou začínalo Fin­sterau.</p>
			<p class="MLP_text ParaOverride-1">Na prvním domě vlála červenožlutočerná německá vlajka. U&#160;druhého parkoval bílý mercedes s&#160;motorovým člunem. Třetím domem byl malý supermarket <span class="MLP_znak_kurziva_11b">Kralik nah und gut.</span> Uvnitř bylo úplně prázdno. Ještě nikdy jsem neviděl tak opuštěný supermarket a&#160;vzpomněl si na prostranství před zastávkou v&#160;Borové Ladě, kde se turisté předháněli na kolech.</p>
			<p class="MLP_text ParaOverride-1">Chlap se zvěřinou měl pravdu&#160;– ve Finsterau ani nevěděli, co je to turista.</p>
			<p class="MLP_text ParaOverride-1">Finsterau se od Borové Lady lišilo úplně ve všem&#160;– zatímco šumavská vesnice ležela v&#160;údolí, Finsterau trůnilo na kopci. Nestály tu bytovky, nebydleli tu Holanďané, neparkovaly tu bagry, vysoká tráva na kraji vsi nevypadala jako tráva, která čeká, až ji bagr vyrve ze země, a&#160;uprostřed vsi nestál penzion, ale kostel.</p>
			<p class="MLP_text ParaOverride-1">Minuli jsme autoservis, hasičskou stanici, řadu rodinných domů a&#160;zastavili se pod kamenným kostelem s&#160;velkými hodinami. Ciferník i&#160;rafičky byly tak obalené zlatem, jako by je ve středověku namočili do zlaté omáčky.</p>
			<p class="MLP_text ParaOverride-1">Přímo pod nimi stála červená tyč autobusové zastávky i&#160;s&#160;jízdním řádem. Do Röhrnbachu to bylo ještě skoro třicet kilometrů.</p>
			<p class="MLP_text ParaOverride-1">„Taková dálka! Kolik asi stojí lístek?“</p>
			<p class="MLP_text ParaOverride-1">„To je fuk, kolik stojí,“ prohlásila Tereza. „Stejně nic nejede.“</p>
			<p class="MLP_text ParaOverride-1">„Jak to?“</p>
			<p class="MLP_text ParaOverride-1">„Dneska není <span class="MLP_znak_kurziva_11b">Schultag.</span>“</p>
			<p class="MLP_text ParaOverride-1">„Co je to <span class="MLP_znak_kurziva_11b">Schultag?</span>“</p>
			<p class="MLP_text ParaOverride-1">„Školní den.“</p>
			<p class="MLP_text ParaOverride-1">„To je jako <span class="MLP_znak_kurziva_11b">Schoolday</span>! Hele, a&#160;jak se řekne hranice?“</p>
			<p class="MLP_text ParaOverride-1">„<span class="MLP_znak_kurziva_11b">Grenze</span> a&#160;Potřebuju pomoc se řekne <span class="MLP_znak_kurziva_11b">Ich brauche Geld</span><span class="CharOverride-4"><span id="footnote-001-backlink"><a class="_idFootnoteLink _idGenColorInherit" href="../Text/smrt_krale_sumavy_022.xhtml#footnote-001">1</a></span></span><span class="MLP_znak_kurziva_11b">.</span>“</p>
			<p class="MLP_text ParaOverride-1">„Ich brauche Geld,“ opakoval jsem. „Říkám to dobře?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„No jasně, <span class="MLP_znak_kurziva_11b">Ich</span> je jako já, a&#160;<span class="MLP_znak_kurziva_11b">Geld</span> je jako anglicky <span class="MLP_znak_kurziva_11b">Help.</span> Ich brauche Geld. A&#160;jak se řekne Vimperk?“</p>
			<p class="MLP_text ParaOverride-1">„<span class="MLP_znak_kurziva_11b">Winterberg.</span>“</p>
			<p class="MLP_text ParaOverride-1">„No jo, táta mi to tisíckrát tloukl do hlavy!“</p>
			<p class="MLP_text ParaOverride-1">Sešli jsme pod kostel ve Finsterau, kde byla silnice rovná a&#160;přehledná.</p>
			<p class="MLP_text ParaOverride-1">„Tohle je dobrý místo,“ řekla Tereza.</p>
			<p class="MLP_text ParaOverride-1">„Bude lepší, když začneš ty,“ navrhl jsem, protože jsem se styděl přiznat, že jsem ještě nikdy nestopoval.</p>
			<p class="MLP_text ParaOverride-1">„Po kolika autech se budem střídat?“</p>
			<p class="MLP_text ParaOverride-1">„Mně je to jedno.“</p>
			<p class="MLP_text ParaOverride-1">„Tak po pěti.“</p>
			<p class="MLP_text ParaOverride-1">„A&#160;co řeknem, když nám zastaví policajti?“</p>
			<p class="MLP_text ParaOverride-1">„Že hledáme hrob mýho strejdy. A&#160;že je pohřbenej v&#160;Röhrnbachu a&#160;jmenuje se Nowotný.“</p>
			<p class="MLP_text ParaOverride-1">„Jenže v&#160;pasu uviděj jméno Urmanová.“</p>
			<p class="MLP_text ParaOverride-1">„Řeknu, že se moje máma za svobodna jmenovala Nowotná.“</p>
			<p class="MLP_text ParaOverride-1">Sedl jsem si na batoh a&#160;Tereza se postavila na kraj silnice. Za celou dobu naší poutě od hranic nás neminulo jediné auto. Byla sobota odpoledne, půl čtvrté. Na nebi stály bílé mraky, které se valily z&#160;kopců bavorské Šumavy, a&#160;tu a&#160;tam mezi nimi problesklo slabé zářijové slunce.</p>
			<p class="MLP_text ParaOverride-1">V&#160;zatáčce pod kostelem se objevil bílý Opel Corsa.</p>
			<p class="MLP_text ParaOverride-1">Za volantem seděl muž, kterému mohlo být asi sedmdesát. Ze sedadla vedle něj na nás zírala přibližně stejně stará žena s&#160;vlasy nabarvenými do fialova.</p>
			<p class="MLP_text ParaOverride-1">Tereza udělala krok do silnice, natáhla ruku a&#160;zdvihla palec. Opel sebou cukl, jako by se polekal. Žena otevřela ústa a&#160;já jí marně odezíral ze rtů. Kdyby to byli Češi, nejspíš bych rozluštil <span class="MLP_znak_kurziva_11b">Ježíšikriste, dvě opuštěný děti, musíme jim zastavit!,</span> ale s&#160;němčinou jsem neměl šanci. Na okamžik se zdálo, že opel zastaví, ale řidič přidal plyn a&#160;opatrně nás objel.</p>
			<p class="MLP_text ParaOverride-1">„Myslíš, že někdy viděli nějakýho stopaře?“</p>
			<p class="MLP_text ParaOverride-1">„Nevím.“</p>
			<p class="MLP_text ParaOverride-1">„Už jsi někdy někoho stopla?“</p>
			<p class="MLP_text ParaOverride-1">„Jasně. Když mi ujel autobus do školy, vždycky mi někdo zastavil. A&#160;co ty?“</p>
			<p class="MLP_text ParaOverride-1">„Já ještě nikdy nestopoval.“</p>
			<p class="MLP_text ParaOverride-1">„To myslíš vážně? Pročs to neřekl? Copak jsi nikdy neslyšel o&#160;začátečnickým štěstí? Co se tady dřu jak nějaká otrokyně?“</p>
			<p class="MLP_text ParaOverride-1">Zdvihl jsem se z&#160;batohu a&#160;stoupl si na okraj silnice. Rukou jsem cvičně zakýval nahoru a&#160;dolů. Do tváře se mi opřel teplý vánek. Světlo slunce protékalo mezi mraky a&#160;já se na okamžik cítil šťastný, a&#160;vůbec jsem nevěděl proč.</p>
			<p class="MLP_text ParaOverride-1">Možná jsem se narodil proto, abych se toulal.</p>
			<p class="MLP_text ParaOverride-1">Je mi dvanáct a&#160;stopuju! První auto, které pojede, mi zastaví!</p>
			<p class="MLP_text ParaOverride-1">A&#160;za zatáčkou se opravdu ozval motor. „Vstávej!“ zařval jsem na Terezu. „Vyrážíme za Kiliánem!“</p>
			<p class="MLP_text ParaOverride-1">„Nezapomeň pozdravit, až zastaví.“</p>
			<p class="MLP_text ParaOverride-1">„A&#160;jak?“</p>
			<p class="MLP_text ParaOverride-1">„Grüß Gott.“</p>
			<p class="MLP_text ParaOverride-1">„Grüß Gott, Grüß Gott,“ opakoval jsem si.</p>
			<p class="MLP_text ParaOverride-1">Ze zatáčky se vyřítil traktor s&#160;valníkem. Za volantem seděl asi patnáctiletý kluk. Nejspíš jsme ho vylekali, traktor sebou trhnul. Ale pak se řidiči vrátilo sebevědomí, šklebil se, troubil, vyplazoval na nás jazyk a&#160;asi dvacet metrů za námi odbočil na lesní cestu.</p>
			<p class="MLP_text ParaOverride-1">„Grüß Gott, debile,“ zakřičel jsem za ním.</p>
			<p class="MLP_text ParaOverride-1">Na silnici se objevilo další auto&#160;– zelený opel obsazený do posledního místa dětmi a&#160;jejich plyšovými hračkami.</p>
			<p class="MLP_text ParaOverride-1">Za ním řídila úplně prázdné červené audi asi stoletá řidička. V&#160;Čechách jsem nikdy tak starou řidičku neviděl.</p>
			<p class="MLP_text ParaOverride-1">Všechna auta vypadala, jako by si je Němci koupili před hodinou, zato Tereza a&#160;já jsme vypadali, jako bychom se rok prodírali pralesem.</p>
			<p class="MLP_text ParaOverride-1">„Nedá se do Röhrnbachu dojít pěšky?“</p>
			<p class="MLP_text ParaOverride-1">Tereza rozložila mapu. „Vidíš ty značky? To není jako v&#160;Čechách, kde jsou všechny turistický stezky propojený. Tady ujdeš kousek od hlavní silnice, stezka končí a&#160;ty se musíš vrátit na silnici.“</p>
			<p class="MLP_text ParaOverride-1">Ze zatáčky se vyřítil otlučený černý mercedes. Zdvihl jsem ruku, mercedes zabrzdil a&#160;zastavil. Ze dveří vyběhl menší zarostlý chlápek a&#160;otevřel nám přední i&#160;zadní dveře. Na sobě měl tmavě zelenou košili s&#160;barevnou výšivkou na rameni a&#160;tmavě zelené kalhoty s&#160;mnoha kapsami.</p>
			<p class="MLP_text ParaOverride-1">„Grüß Gott,“ řekla Tereza.</p>
			<p class="MLP_text ParaOverride-1">„Grüß Gott,“ pozdravil jsem.</p>
			<p class="MLP_text ParaOverride-1">„Tschüs,“ zakřičel Bavorák.</p>
			<p class="MLP_text ParaOverride-1">Co nejrychleji jsme se nasoukali dovnitř, já na zadní a&#160;Tereza na přední sedadlo.</p>
			<p class="MLP_text ParaOverride-1">„Wohin?“ zakřičel chlap a&#160;zařadil.</p>
			<p class="MLP_text ParaOverride-1">„Nach Röhrnbach,“ řekla Tereza.</p>
			<p class="MLP_text ParaOverride-1">„Was?“ zařval chlap.</p>
			<p class="MLP_text ParaOverride-1">„Röhrnbach!“</p>
			<p class="MLP_text ParaOverride-1">„Was?“</p>
			<p class="MLP_text ParaOverride-1">A&#160;je to tady! Tereza se nacpala na přední sedadlo a&#160;přitom neumí vyslovit jediné německé slovo! Nedokáže ani říct, kam jedeme!</p>
			<p class="MLP_text ParaOverride-1">„Röhrnbach!“</p>
			<p class="MLP_text ParaOverride-1">„Ja, Röhrnbach! Ich höre schlecht.“</p>
			<p class="MLP_text ParaOverride-1">„Říká, že špatně slyší,“ překládala Tereza. „Sie hören schlecht und ich spreche schlecht,“ dodala a&#160;zasmála se.</p>
			<p class="MLP_text ParaOverride-1">„Ja,“ Němec se taky rozesmál, „das ist eine Katastrophe, nicht wahr?“</p>
			<p class="MLP_text ParaOverride-1">„Co říká?“</p>
			<p class="MLP_text ParaOverride-1">„Říká, že špatně slyší, a&#160;já říkám, že špatně mluvím.“</p>
			<p class="MLP_text ParaOverride-1">„Není to ten dřevorubec, co jsme ho slyšeli v&#160;lese?“ Muž měl košili vyhrnutou až k&#160;loktům a&#160;na ruce spoustu šrámů a&#160;jizev.</p>
			<p class="MLP_text ParaOverride-1">Tereza mě ale neposlouchala: „Wir sind aus Kaltenbach.“</p>
			<p class="MLP_text ParaOverride-1">„Was?“</p>
			<p class="MLP_text ParaOverride-1">„Kaltenbach!“</p>
			<p class="MLP_text ParaOverride-1">„Ja, ja, Kaltenbach, ich kenne Kaltenbach sehr gut. Meine Oma stammte aus Kaltenbach!“</p>
			<p class="MLP_text ParaOverride-1">„Jaká Oma?“ zeptal jsem se.</p>
			<p class="MLP_text ParaOverride-1">„Jeho babička byla taky z&#160;Kaltenbachu!“</p>
			<p class="MLP_text ParaOverride-1">„Zeptej se na Kiliána!“</p>
			<p class="MLP_text ParaOverride-1">„Kannte Sie Herrn Kilián Nowotný?“</p>
			<p class="MLP_text ParaOverride-1">„Wen?“</p>
			<p class="MLP_text ParaOverride-1">„Herrn Kilián Nowotný. Den Paschkönig.“</p>
			<p class="MLP_text ParaOverride-1">„Es tut mir leid, aber nicht.“</p>
			<p class="MLP_text ParaOverride-1">„Jeho babička byla z&#160;Kaltenbachu, a&#160;on nezná Krále Šumavy? Co je to za dřevorubce?!“</p>
			<p class="MLP_text ParaOverride-1">„Koukej!“ vykřikla Tereza. Na návsi bavorské vesnice stála modro­bílá májka, na které byly z&#160;obou stran přitlučeny velké dřevěné postavy. Dřevaři řezali dřevo, ženské tloukly máslo, učitelé učili žáky a&#160;hasiči hasili oheň. Májka nejspíš zobrazovala všechna místní řemesla.</p>
			<p class="MLP_text ParaOverride-1">Prohlížel jsem si udiveně májku, zatímco Tereza cosi německy vykládala a&#160;řidič se už neptal <span class="MLP_znak_kurziva_11b">Was?</span>, ale pozorně poslouchal. Podíval jsem se na Terezu a&#160;vzpomněl si, jak jsem se chtěl na zastávce dotknout její ruky.</p>
			<p class="MLP_text ParaOverride-1">Takhle odvážnou holku jsem nikdy neviděl.</p>
			<p class="MLP_text ParaOverride-1">Co když jsem se zamiloval?</p>
			<p class="MLP_text ParaOverride-1">A&#160;jak to poznám? Nejspíš to bude hrozně divné, asi jako když vás sleduje nějaká tajná služba, ale vy přitom máte jen příjemné pocity.</p>
			<p class="MLP_text ParaOverride-1">Jako třeba dívat se na Terezu.</p>
			<p class="MLP_text ParaOverride-1">Zastavili jsme na křižovatce. Na ceduli nad námi stála slova <span class="MLP_znak_kurziva_11b">Waldkirchen</span> a&#160;<span class="MLP_znak_kurziva_11b">Passau,</span> ale obě byla přeškrtnuta obrovským nápisem <span class="MLP_znak_kurziva_11b">UMLEITUNG.</span></p>
			<p class="MLP_text ParaOverride-1">„Scheise!“ zařval řidič.</p>
			<p class="MLP_text ParaOverride-1">„Proč se vzteká?“</p>
			<p class="MLP_text ParaOverride-1">„Je tu objížďka.“</p>
			<p class="MLP_text ParaOverride-1">Podél křižovatky se táhl nízký přízemní dům a&#160;před ním stála helikoptéra pokrytá mnoha maskovacími barvami. Ale i&#160;kdyby ji maskovaly jakkoli, poznal bych na jejím trupu červenomodrobílé razítko, které si česká armáda nechala namalovat na vše, z&#160;čeho kdy plánovala vystřelit. Vrtule visela na helikoptéře stejně zplihle jako křídla nemocné včelky Máji.</p>
			<p class="MLP_text ParaOverride-1">„To je naše helikoptéra! Řekni mu, že je naše!“</p>
			<p class="MLP_text ParaOverride-1">„Ja, ja,“ dřevorubec kýval hlavou a&#160;něco vysvětloval.</p>
			<p class="MLP_text ParaOverride-1">„Je to reklama na hampejz.“</p>
			<p class="MLP_text ParaOverride-1">„Jakej hampejz?“</p>
			<p class="MLP_text ParaOverride-1">Ani tuhle otázku Tereza nepřeložila.</p>
			<p class="MLP_text ParaOverride-1">Z&#160;hlavní silnice jsme odbočili na vedlejší a&#160;vjeli mezi kukuřičná pole. Uprostřed každého z&#160;nich stál velký železný kříž a&#160;na něm visel černý Ježíš Kristus. Nad jasně zelenými listy kukuřice vypadal jako pašerák, který se snaží přes pole a&#160;hranice propašovat hodně těžký kříž.</p>
			<p class="MLP_text ParaOverride-1">Kukuřičná pole vystřídala pole se zelím. Za vyrovnanými řádky disciplinovaně stáli vzpřímení bavorští strašáci. Hned prvním strašákem&#160;– nebo spíš strašičkou&#160;– byla postava v&#160;bílé košili se slaměným copem na zádech. Strašák na vedlejším poli měl černé sako, modrou košili a&#160;žlutou kravatu. Vypadal, jako by se cestou na obchodní jednání zastavil, aby si natrhal trochu zelí.</p>
			<p class="MLP_text ParaOverride-1">Na konci zelného pole se objevila cedule <span class="MLP_znak_kurziva_11b">Röhrnbach.</span> Město připomínalo kopeček uplácaný v&#160;rozlehlém údolí. Na vrcholu kopečku netrůnila špičatá věž bavorského kostela, ale cibulovitě baňatá barokní věž Čech.</p>
			<p class="MLP_text ParaOverride-1">Kluk asi stejně starý jako my pokuřoval na lavičce a&#160;dívka s&#160;vlasy nabarvenými na fialovo čekala, až jí nabídne cigaretu. Nad hlavami jim visel plakát na film <span class="MLP_znak_kurziva_11b">Dämmerung.</span> Na zdi se nad ním leskla obrovská graffiti, ze kterých jsem stihl přečíst jen <span class="MLP_znak_kurziva_11b">EU QUOTE </span>a<span class="MLP_znak_kurziva_11b">&#160;MILCH.</span></p>
			<p class="MLP_text ParaOverride-1">Minuli jsme dva autoservisy a&#160;prodejnu aut. Dřevorubec zastavil za potokem, který se jmenoval Osterbach.</p>
			<p class="MLP_text ParaOverride-1">Vystoupili jsme, řidič nám zamával a&#160;na Terezu se přirozeně usmál.</p>
			<p class="MLP_text ParaOverride-1">„Jmenuje se Jürgen,“ řekla Tereza.</p>
			<p class="MLP_text ParaOverride-1">Potom první auto, které mi v&#160;mé stopařské kariéře zastavilo, zmizelo za rohem.</p>
			<p class="MLP_text ParaOverride-1">Byli jsme v&#160;nejnižším bodě údolí, na samém okraji Röhrnbachu. Po chodníku proti nám kráčela upravená stařenka v&#160;šedohnědém kostýmu.</p>
			<p class="MLP_text ParaOverride-1">„Grüß Gott!“ pozdravili jsme.</p>
			<p class="MLP_text ParaOverride-1">„Grüß Gott!“</p>
			<p class="MLP_text ParaOverride-1">„Entschuldigen Sie bitte, wo ist der Friedhof?<span class="CharOverride-5"><span id="footnote-000-backlink"><a class="_idFootnoteLink _idGenColorInherit" href="../Text/smrt_krale_sumavy_022.xhtml#footnote-000">2</a></span></span>“ zeptala se Tereza.</p>
			<p class="MLP_text ParaOverride-1">Paní se usmála, jako by jí místo, kde spí mrtví, přinášelo radost, a&#160;ukázala nahoru, k&#160;baňaté věži kostela.</p>
			<hr class="HorizontalRule-1"/>
			<div class="_idFootnotes">
				<div id="footnote-001" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/smrt_krale_sumavy_022.xhtml#footnote-001-backlink">1</a>  Potřebuju peníze. <span class="MLP_znak_kurziva_9b CharOverride-6">Pozn. red.</span></p>
				</div>
				<div id="footnote-000" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/smrt_krale_sumavy_022.xhtml#footnote-000-backlink">2</a>  Promiňte prosím, kde je hřbitov? <span class="MLP_znak_kurziva_9b CharOverride-6">Pozn. red.</span></p>
				</div>
			</div>
		</div>
</body>
</html>