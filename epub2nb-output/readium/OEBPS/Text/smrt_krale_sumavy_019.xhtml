<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-18</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-18" xml:lang="cs-CZ">
		<div class="Z-kladn--textový-r-meček">
			<p id="_idParaDest-13" class="MLP_uroven2_kapitola ParaOverride-1">KAPITOLA TŘINÁCTÁ <br/>Pátek 3.&#160;zář<a id="_idTextAnchor022"></a>í</p>
			<p class="MLP_text_bez1radku ParaOverride-1">Vyhlédl jsem do r<a id="_idTextAnchor023"></a>anního světla. Černá kočka ležela pod šípkovým keřem vedle silnice. Mohl jsem ji pohřbívat třeba dvakrát denně, cestu zpátky na svět si stejně našla.</p>
			<p class="MLP_text ParaOverride-1">Táta se oholil a&#160;slušně oblékl, nejspíš ho čekala schůzka s&#160;lidmi, kteří chtějí po Šumavě hledat spousty schovaných věcí, a&#160;nepřejí si, aby je schovával nějaký hadrník.</p>
			<p class="MLP_text ParaOverride-1">„V&#160;sobotu večer se vrátíme z&#160;Prahy a&#160;já v&#160;neděli opravím komín. Máma začne péct, Paša mi slíbil borůvky…“</p>
			<p class="MLP_text ParaOverride-1">Táta své plány nedokončil, protože se ozvalo zaklepání na dve­ře.</p>
			<p class="MLP_text ParaOverride-1">„To máme ale hodně časnou návštěvu,“ prohlásila máma, když otevřela dveře.</p>
			<p class="MLP_text ParaOverride-1">„Dobrý den. Já jsem Tereza Urmanová.“</p>
			<p class="MLP_text ParaOverride-1">„To jsem ráda, že ses tu konečně zastavila!“</p>
			<p class="MLP_text ParaOverride-1">„Přišla jsem se na něco zeptat.“</p>
			<p class="MLP_text ParaOverride-1">„Tak prosím, jen pojď dál!“</p>
			<p class="MLP_text ParaOverride-1">Tereza měla na sobě světle šedivé tričko a&#160;černobílou kostkovanou sukni. Vypadala svěží a&#160;plná energie, jako by právě něco důležitého vykonala. A&#160;to bylo teprve za devět minut sedm.</p>
			<p class="MLP_text ParaOverride-1">„Dobrý den,“ pozdravila tátu.</p>
			<p class="MLP_text ParaOverride-1">„Ahoj,“ usmál se, protože Tereza byla dívka, na kterou se dospělí rádi usmívali.</p>
			<p class="MLP_text ParaOverride-1">„Paní učitelka Běhounová pořádá o&#160;víkendu lesní brigádu. Bude­me přespávat v&#160;hájovně nad Českými Žleby. Chtěla jsem se zeptat, jestli by Tomáš nejel s&#160;námi.“</p>
			<p class="MLP_text ParaOverride-1">„Zítra? V&#160;sobotu?“</p>
			<p class="MLP_text ParaOverride-1">„Ano. Potřebuje spacák, oblečení do lesa, repelent a&#160;dobré boty. A&#160;taky svačinu.“</p>
			<p class="MLP_text ParaOverride-1">„Není to nějak narychlo?“</p>
			<p class="MLP_text ParaOverride-1">„Paní Běhounové nefunguje telefon, byla včera večer u&#160;nás a&#160;prosila mě, abych sem ráno zašla a&#160;všechno vyřídila.“</p>
			<p class="MLP_text ParaOverride-1">Máma se ke mně obrátila. „Chtěl bys jet s&#160;dětma z&#160;vaší třídy na brigádu?“</p>
			<p class="MLP_text ParaOverride-1">„Nechtěl,“ řekl jsem, protože jsem se hodlal držet Tereziny taktiky. Zatím to šlo docela snadno.</p>
			<p class="MLP_text ParaOverride-1">„Pomáhal bys čistit les,“ ozval se táta, jako by o&#160;nic nešlo, ale já stejně v&#160;jeho hlase slyšel: <span class="MLP_znak_kurziva_11b">Máš šanci udělat něco, co je správný, přidat se k&#160;lidem, který to se Šumavou myslí dobře, tak mi neříkej, ty holomku, že se na ně vykašleš! Jsi můj syn, zvedni zadek a&#160;koukej mazat!</span> „To je přece výbornej nápad, ne?“</p>
			<p class="MLP_text ParaOverride-1">„Moc dobrej nápad to není.“</p>
			<p class="MLP_text ParaOverride-1">„A&#160;v&#160;kolik máte sraz?“</p>
			<p class="MLP_text ParaOverride-1">„V&#160;osm.“</p>
			<p class="MLP_text ParaOverride-1">„Vážně tam, Tomáši, nechceš jet?“ zeptala se máma nevěřícně.</p>
			<p class="MLP_text ParaOverride-1">„Nechci.“</p>
			<p class="MLP_text ParaOverride-1">„No, víš, Terezo, my jsme chtěli v&#160;sobotu vyrazit do Prahy. Možná proto se Tomášovi nechce,“ omlouvala mě. Pak se otočila na tátu. „Nemůžeme jet jindy?“</p>
			<p class="MLP_text ParaOverride-1">„Musíme bejt doma v&#160;sobotu ráno v&#160;devět a&#160;čas máme jenom do deseti, pak začnou zase přestavovat byt.“</p>
			<p class="MLP_text ParaOverride-1">„To je smůla,“ litovala máma. „Víš, Terezo, Tomáš si potřebuje vyzvednout nějaké věci. Škoda, že jsme se to dozvěděli tak pozdě.“</p>
			<p class="MLP_text ParaOverride-1">„A&#160;kdybysme v&#160;sobotu nejeli do Prahy,“ ozval se táta, „tak bys na tu brigádu šel?“</p>
			<p class="MLP_text ParaOverride-1">Dostávat potomky do úzkých šlo tátovi stejně dobře jako schovávat věci po Šumavě.</p>
			<p class="MLP_text ParaOverride-1">„Nevím.“</p>
			<p class="MLP_text ParaOverride-1">„Co je to za odpověď, prokristapána!“ zařval táta.</p>
			<p class="MLP_text ParaOverride-1">„Asi se nedá nic dělat,“ pronesla Tereza. „Třeba někdo onemocní a&#160;nepojede a&#160;pak to nebude vypadat tak divně, že je Tomáš jediný, kdo nejede.“</p>
			<p class="MLP_text ParaOverride-1">„To jedete úplně všichni?“</p>
			<p class="MLP_text ParaOverride-1">„Celá třída.“</p>
			<p class="MLP_text ParaOverride-1">Musel jsem Terezu obdivovat: ze lhaní by určitě dostala jedničku podtrženou.</p>
			<p class="MLP_text ParaOverride-1">„To mě opravdu moc mrzí,“ litovala máma.</p>
			<p class="MLP_text ParaOverride-1">„Tak já radši půjdu,“ navrhla Tereza.</p>
			<p class="MLP_text ParaOverride-1">„Nechceš, abych tě vzal ke škole? Stejně za chvíli pojedu do Vimperka,“ nabízel jí táta.</p>
			<p class="MLP_text ParaOverride-1">„Tereza nechce,“ řekl jsem.</p>
			<p class="MLP_text ParaOverride-1">„Tebe jsem se neptal.“</p>
			<p class="MLP_text ParaOverride-1">„Děkuju, ale pojedu autobusem. Už půjdeš?“ otočila se na mě.</p>
			<p class="MLP_text ParaOverride-1">„Ještě ne,“ řekl jsem popuzeně. Celá tahle komedie mi byla dost nepříjemná.</p>
			<p class="MLP_text ParaOverride-1">„Tak na shledanou,“ rozloučila se Tereza se svým zářivým úsměvem a&#160;vydala se k&#160;zastávce.</p>
			<p class="MLP_text ParaOverride-1">„Moc šikovná holka,“ řekl táta a&#160;zavřel dveře. „A&#160;ty nikam nechoď,“ procedil mezi zuby.</p>
			<p class="MLP_text ParaOverride-1">„Přece nikam nejdu.“</p>
			<p class="MLP_text ParaOverride-1">„To se nemůžeš sebrat a&#160;ject na brigádu!?“</p>
			<p class="MLP_text ParaOverride-1">„Nekřič na něj!“ bránila mě máma.</p>
			<p class="MLP_text ParaOverride-1">Vydali se do ložnice, zatímco já zůstal v&#160;předsíni. Cítil jsem se jako pizza, kterou doručili někam, kde si ji nikdo neobjednal.</p>
			<p class="MLP_text ParaOverride-1">I&#160;přes zavřené dveře jsem slyšel, jak táta nadává.</p>
			<p class="MLP_text ParaOverride-1">„Nemůžu uvěřit, že všechny ty krámy, který jsme mu jak blbci nakoupili za takovou fůru prachů, vymění za kus čistýho lesa. Proč jsem ho sem asi vozil? Abych se přesvědčil, že je to naprostej městskej trotl? Jeden z&#160;těch magorů, co vysedávaj celý dny u&#160;počítače a&#160;v&#160;životě nepochopí, co je správný?“</p>
			<p class="MLP_text ParaOverride-1">Jeho slova dopadala na hlavu mé mámy. To ona ze mě udělala rozmazleného zápecníčka. Byla jako velryba, která se musí vynořit na hladinu života naší rodiny a&#160;schytat všechny rány harpunám.</p>
			<p class="MLP_text ParaOverride-1">Proč to táta neříká mně?</p>
			<p class="MLP_text ParaOverride-1">Táta vyšel z&#160;ložnice, práskl za sebou dveřmi, ze stolu sebral klíče, prošel kolem mě a&#160;zastavil ve dveřích, nejspíš proto, aby mi vynadal.</p>
			<p class="MLP_text ParaOverride-1">Ale pak jen mávl rukou a&#160;vyšel ven.</p>
			<p class="MLP_text ParaOverride-1">Minutu po něm se ve dveřích ložnice objevila máma. Vypadala klidná, jako by se všechny rány na její kůži zázračně hojily.</p>
			<p class="MLP_text ParaOverride-1">„Ani jsem Tereze nenabídla nic k&#160;jídlu.“</p>
			<p class="MLP_text ParaOverride-1">„Máme jenom knäckebroty,“ připomenul jsem jí.</p>
			<p class="MLP_text ParaOverride-1">„Vzal sis všechno do školy?“</p>
			<p class="MLP_text ParaOverride-1">„Vzal.“</p>
			<p class="MLP_text ParaOverride-1">V&#160;tom okamžiku jsem dostal chuť se jí svěřit.</p>
			<p class="MLP_text ParaOverride-1"><span class="MLP_znak_kurziva_11b">Mami, musím ti něco říct.</span></p>
			<p class="MLP_text ParaOverride-1">Kdybych to dokázal, možná by všechno dopadlo nějak jinak. Jenže jsem neřekl nic.</p>
			<p class="MLP_text ParaOverride-1">„Narovnej se a&#160;přestaň se hrbit.“</p>
			<p class="MLP_text ParaOverride-1">Narovnal jsem se a&#160;přestal se hrbit.</p>
			<p class="MLP_text ParaOverride-1">„Tady máš tatranku. Dej si jí do batohu.“</p>
			<p class="MLP_text ParaOverride-1">Vzal jsem si tatranku. A&#160;dal si ji do batohu.</p>
			<p class="MLP_text ParaOverride-1">Pak jsme spolu postáli ve dveřích, já na místě, kde stála Tereza, máma na místě, kde stál táta. Potom jsem se vydal na zastávku.</p>
			<p class="MLP_text ParaOverride-1">U&#160;táty jsem všechno prohrál. Existovala jediná cesta, jak to napravit.</p>
			<p class="MLP_text ParaOverride-1">A&#160;černá kočka ležela vedle cesty.</p>
			<p class="MLP_text_bez1radku_-12-0- ParaOverride-1">Tereza si na zastávce hrála s&#160;větvičkami. Když jsem tu čekal na autobus já, žádné větvičky jsem neviděl. Tereza si všechno, co potřebovala k&#160;životu, nejspíš nosila s&#160;sebou.</p>
			<p class="MLP_text ParaOverride-1">Byla takové dítě-hračkářství.</p>
			<p class="MLP_text ParaOverride-1">„Máš pas?“ zeptala se, když jsem došel až k&#160;ní a&#160;spatřil můstek z&#160;větviček přes vysychající louži.</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Kde?“</p>
			<p class="MLP_text ParaOverride-1">„U&#160;mámy v&#160;šupleti v&#160;nočním stolku.“</p>
			<p class="MLP_text ParaOverride-1">„Šuplata v&#160;nočním stolku jsou nejhorší.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Jednou jsem hledala očkovací průkaz a&#160;našla ty hnusný fotky.“</p>
			<p class="MLP_text ParaOverride-1">„Jaký fotky?“</p>
			<p class="MLP_text ParaOverride-1">„Tátovy ženský.“</p>
			<p class="MLP_text ParaOverride-1">„Aha,“ řekl jsem rozpačitě.</p>
			<p class="MLP_text ParaOverride-1">„Ale tím se netrap, máma potom taky měla chlapa.“</p>
			<p class="MLP_text ParaOverride-1">„Já si ten pas seženu,“ řekl jsem.</p>
			<p class="MLP_text ParaOverride-1">„Nemůžeš si od táty půjčit nějaký papíry z&#160;geocachingu? Mohly by se hodit, kdyby nás v&#160;Bavorsku chytili.“</p>
			<p class="MLP_text ParaOverride-1">„Myslíš, že někdo přijde na to, že žádná brigáda nebyla?“</p>
			<p class="MLP_text ParaOverride-1">„Radši budem počítat se vším.“ Zdvihl se vítr a&#160;my se dívali, jak se můstek z&#160;větviček kymácí.</p>
			<p class="MLP_text ParaOverride-1">„Táta je na mě pěkně naštvanej. Přivezl mě sem, aby mě zocelil, a&#160;teď má pocit, že se žádný zocelení konat nebude a&#160;ze mě nikdy nevyroste opravdickej chlap.“</p>
			<p class="MLP_text ParaOverride-1">„Jen se neboj.“</p>
			<p class="MLP_text ParaOverride-1">„Tobě se to řekne!“</p>
			<p class="MLP_text ParaOverride-1">„Tak poslouchej! Odpoledne se vrátíš ze školy a&#160;večer zajdeš za vašima. Řekneš: <span class="MLP_znak_kurziva_11b">Tati a&#160;mami, já si to rozmyslel a&#160;na tu brigádu bych docela rád jel.</span>“</p>
			<p class="MLP_text ParaOverride-1">„Nemůžu to říct už odpoledne?“</p>
			<p class="MLP_text ParaOverride-1">„Ne. Mohli by zjišťovat, jak to s&#160;brigádou je.“</p>
			<p class="MLP_text ParaOverride-1">„To by mohli.“</p>
			<p class="MLP_text ParaOverride-1">„A&#160;mysli na to, jakou radost bude mít tvůj táta, až se večer dozví, jakej jsi hrdina.“</p>
			<p class="MLP_text ParaOverride-1">Nedokázal jsem porovnat radost, kterou bude mít táta dneska večer, se vztekem, který cítí teď. „Dokážeš mu, že jsi borec. Víš, co uděláme?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Projdem si stezku Krále Šumavy. Sami.“</p>
			<p class="MLP_text ParaOverride-1">„Ty víš, kudy chodil?“</p>
			<p class="MLP_text ParaOverride-1">„Jasně, že jo. Ví to všichni, i&#160;pan Lampa nám to vykládal. Dojdeme až do Röhrnbachu, najdem Kiliánův hrob a&#160;pohřbíme kočku. A&#160;to není všechno.“</p>
			<p class="MLP_text ParaOverride-1">„Ne?“</p>
			<p class="MLP_text ParaOverride-1">„Ne.“ Tereza se spiklenecky usmívala a&#160;oči jí zářily. „Děda říkal, že tvůj táta napsal článek o&#160;Kiliánovi, že jo?“</p>
			<p class="MLP_text ParaOverride-1">„Jo. Chce o&#160;něm dát dohromady celou knížku.“</p>
			<p class="MLP_text ParaOverride-1">„A&#160;byl někdy v&#160;Röhrnbachu za Kiliánem? Co když tam má Kilián pořád ještě příbuzný?“</p>
			<p class="MLP_text ParaOverride-1">Tohle mě nenapadlo. Kdybych našel někoho, kdo si v&#160;Röhrnbachu Kiliána pamatuje, nebo získal jeho fotku, kterou nikdo nemá, to by táta zíral!</p>
			<p class="MLP_text ParaOverride-1">A&#160;pan Lampa a&#160;všichni ostatní taky! Mohli bysme si založit blog <span class="MLP_znak_kurziva_11b">Hrob Krále Šumavy</span>!<span class="CharOverride-2"> </span>Přijel autobus a&#160;my nastoupili.</p>
			<p class="MLP_text ParaOverride-1">„Máš průkazku?“ zeptal se mě řidič.</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Hele, Maradono, tady nejsi v&#160;Praze, kde můžeš jezdit načerno celej rok. Pochopils to vůbec?“</p>
			<p class="MLP_text ParaOverride-1">„Jo,“ řekl jsem naštvaně a&#160;zaplatil šest korun.</p>
			<p class="MLP_text ParaOverride-1">„Řekni tátovi, ať ti ji zařídí.“</p>
			<p class="MLP_text ParaOverride-1">Sedl jsem si a&#160;průkazku okamžitě pustil z&#160;hlavy, protože jsem musel myslet na náš plán.</p>
			<p class="MLP_text ParaOverride-1">„Mluvíš německy?“ zeptal jsem se Terezy.</p>
			<p class="MLP_text ParaOverride-1">„Jasně, že jo. Děda taky mluví německy. Ty snad německy neumíš? Přece tvůj děda…“</p>
			<p class="MLP_text ParaOverride-1">„Němčina mě nikdy nebavila,“ řekl jsem naštvaně. „Máš foťák?“</p>
			<p class="MLP_text ParaOverride-1">„I&#160;diktafon. V&#160;kolik odjíždějí vaši?“</p>
			<p class="MLP_text ParaOverride-1">„V&#160;osm.“</p>
			<p class="MLP_text ParaOverride-1">„V&#160;půl devátý vyrazíme. A&#160;kdyby to náhodou prasklo, všechno můžeš hodit na mě. O&#160;ničem nevíš, do všeho jsem tě navezla já.“</p>
			<p class="MLP_text ParaOverride-1">„Fajn.“ To se mi docela zamlouvalo; o&#160;brigádě jsem slyšel od Terezy, paní Běhounová volala Tereze, a&#160;jak by mě mohlo napadnout, že si moje spolužačka vymyslí brigádu v&#160;lese?</p>
			<p class="MLP_text ParaOverride-1">Mohl jsem být úplně v&#160;klidu&#160;– byl jsem z&#160;toho venku.</p>
			<p class="MLP_text_bez1radku_-12-0- ParaOverride-1">Miklosz se choval, jako bych už neexistoval. Než zazvonilo, vyhlédl jsem z&#160;okna. Silnice z&#160;Borové Lady byla opuštěná, žádný náklaďák nekřižoval Šumavu s&#160;nákladem čerstvě nařezaných kmenů.</p>
			<p class="MLP_text ParaOverride-1">Netrpělivě jsem vyhlížel z&#160;okna a&#160;těšil se, až s&#160;Terezou vyrazím za lidmi, kteří znávali Kiliána Nowotného.</p>
			<p class="MLP_text ParaOverride-1">Co se to děje? Jak to, že nemyslím na Janise a&#160;na naši kapelu?! Přece patřím do Prahy! Jsem Pražák!</p>
			<p class="MLP_text ParaOverride-1">Pak jsem se podíval na Terezu. Otočila se na mě a&#160;já pochopil, že poznala, že o&#160;ní přemýšlím.</p>
			<p class="MLP_text ParaOverride-1">Měli jsme své tajemství.</p>
			<p class="MLP_text ParaOverride-1">A&#160;když s&#160;někým sdílíte tajemství, patříte najednou do jiného světa.</p>
			<p class="MLP_text_bez1radku_-12-0- ParaOverride-1">Paní učitelka na sobě měla šaty barvy čerstvě vyloupnutého hrášku. Odložila třídnici na stolek a&#160;zaraženě pohlédla na moji modřinu. „To ti udělal Miklosz?“</p>
			<p class="MLP_text ParaOverride-1">„Ne,“ řekl jsem.</p>
			<p class="MLP_text ParaOverride-1">„Mikloszi, vstaň.“</p>
			<p class="MLP_text ParaOverride-1">Miklosz vstal a&#160;mračil se přitom jako politik, na kterého někdo vyhrabal pořádně starou prašivinu. Paní učitelka sáhla do přihrádky pro list papíru.</p>
			<p class="MLP_text ParaOverride-1">„Mikloszi, včera jsem poslala e-mail docentu Šoušovi. Docent Šouša je náš největší odborník na hospodářské reformy ve třicátých letech.</p>
			<p class="MLP_text_-0-12- ParaOverride-1">Tohle mi odepsal:</p>
			<p class="MLP_dopis_-I- ParaOverride-1">Vážená paní učitelko,</p>
			<p class="MLP_dopis_-I- ParaOverride-1">za ta léta, co se zabývám historií hospodářské krize, jsem se setkal s&#160;mnoha bizarními nápady, jak řešit naši tehdejší tíživou situaci.</p>
			<p class="MLP_dopis_-I- ParaOverride-1">Prodej části Šumavy však nebyl možný. Masarykovské Česko­slovensko mohlo disponovat pouze pozemky státních lesů a&#160;statků. Tehdejší demokratická republika byla právním státem a&#160;vlastnictví bylo nedotknutelné, tedy kromě zákonem stanovených případů za náhradu.</p>
			<p class="MLP_dopis_-I- ParaOverride-1">Přeji Vám i&#160;Vašim žákům mnoho úspěchů</p>
			<p class="MLP_dopis_-I- ParaOverride-1">S&#160;pozdravem</p>
			<p class="MLP_dopis_podpis_-I- ParaOverride-1">Jiří Šouša</p>
			<p class="MLP_text ParaOverride-1">Rozumíš tomu?“</p>
			<p class="MLP_text ParaOverride-1">„Ano.“ Miklosz stál v&#160;lavici a&#160;mírně se červenal. Ale i&#160;tak mi připadalo, že mu žádný odborník ty jeho nesmysly nevymluví.</p>
			<p class="MLP_text ParaOverride-1">„Sníš o&#160;tom, že celá Šumava bude jednou tvoje?“</p>
			<p class="MLP_text ParaOverride-1">Miklosz neodpověděl.</p>
			<p class="MLP_text ParaOverride-1">„Když se podívám na tu krásnou krajinu kolem sebe, taky bych si přála, aby mi patřila. Možná bych uměla rozhodnout, co udělat správně, líp než spousta lidí, protože mi přirostla k&#160;srdci. Možná to, co se s&#160;ní dá udělat, víš i&#160;ty. Nebo ne?“</p>
			<p class="MLP_text ParaOverride-1">Miklosz se při svém neodpovídání vztekle kousal do rtů.</p>
			<p class="MLP_text ParaOverride-1">„Já věřím, že ti Šumava může jednoho dne patřit. Vystuduješ, třeba se staneš ředitelem národního parku a&#160;uděláš, co si myslíš, že je správné. Každý z&#160;nás může zachránit Šumavu. Rozumíte tomu?“</p>
			<p class="MLP_text ParaOverride-1">Nikdo nic neřekl. Miklosz se narovnal a&#160;já se přistihl, že zírám s&#160;otevřenou pusou.</p>
			<p class="MLP_text ParaOverride-1">Zmlátil mě jak psa a&#160;nakonec se dozví, že je všechno v&#160;pořádku?</p>
			<p class="MLP_text ParaOverride-1">A&#160;co by se asi stalo, kdyby se Miklosz stal ředitelem národního parku? Udělal by ze školy exekutorský úřad a&#160;ze školáků poslíčky s&#160;obsílkami?</p>
			<p class="MLP_text ParaOverride-1">„Sedni si a&#160;už nikoho nemlať,“ uzavřela svůj proslov paní učitelka.</p>
		</div>
</body>
</html>