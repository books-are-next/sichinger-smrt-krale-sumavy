<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-26" xml:lang="cs-CZ">
		<div class="Z-kladn--textový-r-meček">
			<p id="_idParaDest-21" class="MLP_uroven2_kapitola ParaOverride-1">KAPITO<a id="_idTextAnchor040"></a>LA DVACÁTÁ PRVNÍ <br/>Neděle <a id="_idTextAnchor041"></a>5.&#160;září</p>
			<p class="MLP_text_bez1radku ParaOverride-1">Na rozdíl od prázdných bavorských gasthausů bylo v&#160;hospodě <span class="MLP_znak_kurziva_11b">U</span>&#160;<span class="MLP_znak_kurziva_11b">Černého vlka</span> na Borové Ladě plno. Táta seděl u&#160;výčepu se zarostlým lesákem.</p>
			<p class="MLP_text ParaOverride-1">„No to je dost, že jsi zpátky! Představ si, co říkali chlapi! Prej v&#160;Českejch Žlebech žádná brigáda nebyla.“</p>
			<p class="MLP_text ParaOverride-1">Tátovy oči se leskly; v&#160;ruce držel půllitr s&#160;nápisem <span class="MLP_znak_kurziva_11b">Platan</span>&#160;– žezlo, kterým vládl Šumavě.</p>
			<p class="MLP_text ParaOverride-1">Od rána nejspíš vykládal, jaký jsem kabrňák; vypravím se z&#160;Prahy odtahat největší smrky, za rok vytěžím všechno popadané dřevo, za dva vyženu z&#160;národního parku kůrovce i&#160;politiky a&#160;za deset let budu nejmladším náměstkem ministra životního prostředí v&#160;Čechách.</p>
			<p class="MLP_text ParaOverride-1">A&#160;pak někdo nadhodil, že se žádná brigáda v&#160;Českých Žlebech nekoná.</p>
			<p class="MLP_text ParaOverride-1">„Tak si u&#160;nás sedni.“</p>
			<p class="MLP_text ParaOverride-1">Posadil jsem se na otlučenou dřevěnou židli.</p>
			<p class="MLP_text ParaOverride-1">Lesák vedle mě strašně smrděl. V&#160;pracovní dny na to měl nejspíš právo&#160;– ale mohl si takhle páchnout i&#160;v&#160;neděli?</p>
			<p class="MLP_text ParaOverride-1">„Dáš si limonádu?“</p>
			<p class="MLP_text ParaOverride-1">„Tati, musím ti něco říct.“</p>
			<p class="MLP_text ParaOverride-1">„Jo? A&#160;co?“</p>
			<p class="MLP_text ParaOverride-1">„Prosím tě, tati, pojď ven!“</p>
			<p class="MLP_text ParaOverride-1">„Já myslím, že bude lepší, když to proberem tady.“</p>
			<p class="MLP_text ParaOverride-1">„Tak co, mladej? Byla brigáda, nebo ne?“ vyzvídal lesák.</p>
			<p class="MLP_text ParaOverride-1">„Nebyla.“</p>
			<p class="MLP_text ParaOverride-1">„No co jsem říkal!“ trumfoval a&#160;hodil do sebe panáka.</p>
			<p class="MLP_text ParaOverride-1">„Nic si z&#160;toho nedělej,“ konejšil mě táta. „Brigád tu zažiješ miliony! Co by to bylo za Šumavu bez pořádný brigády! Víš, kolikrát jsme jako kluci jezdili na kamení? A&#160;teprve po letech mi došlo, že to kamení, co taháme ze země, jsou rozbořený baráky po Němcích! To nám neřekli, propagandisti učitelský!“</p>
			<p class="MLP_text ParaOverride-1">„Tati, něco se stalo. Musíme domů.“</p>
			<p class="MLP_text ParaOverride-1">„Prosím tě! Co doma?“</p>
			<p class="MLP_text ParaOverride-1">„Hoří nám barák! Máma zkoušela zatopit v&#160;kamnech!“</p>
			<p class="MLP_text ParaOverride-1">„Ten zatracenej začouzenej komín!“</p>
			<p class="MLP_text ParaOverride-1">„Jo, přesně to říkal Míra Zátka taky.“</p>
			<p class="MLP_text ParaOverride-1">„Míra Zátka je u&#160;nás?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Tak to bude opravený raz dva! Zbytečně bysme se tam Mírovi pletli.“</p>
			<p class="MLP_text ParaOverride-1">„Tati, musíme na policii.“</p>
			<p class="MLP_text ParaOverride-1">„Kvůli komínu přece nebudem votravovat policajty! Eště by Magda dostala pokutu, že ho nečistí!“</p>
			<p class="MLP_text ParaOverride-1">„Já jsem něco provedl.“</p>
			<p class="MLP_text ParaOverride-1">„Já vím, nešel jsi na brigádu&#160;– to je toho! Tady chlapi rozřežou za hodinu dřeva, že bys ho z&#160;bláta nevytahal za rok, ani kdybys dřel jako kůň!“</p>
			<p class="MLP_text ParaOverride-1">Lesák se zasmál a&#160;zapálil si další cigaretu.</p>
			<p class="MLP_text ParaOverride-1">„Tati, zjistil jsem něco důležitýho! Musím ti to říct venku, je to tajný!“</p>
			<p class="MLP_text ParaOverride-1">„No dobře.“</p>
			<p class="MLP_text ParaOverride-1">„Nedáme si na ty tajný informace panáka?“ navrhl lesák.</p>
			<p class="MLP_text ParaOverride-1">„Tati, prosím tě, pojď.“ Jestli tátu neodvedu, stane se něco strašného. Vrátíme se domů a&#160;na stole v&#160;kuchyni bude čekat mámy vzkaz:</p>
			<p class="MLP_text_-I-_-12-12- ParaOverride-1"><span class="MLP_znak_kurziva_11b">Už toho mám dost</span>&#160;– <span class="MLP_znak_kurziva_11b">vracím se do Prahy.</span></p>
			<p class="MLP_text ParaOverride-1">Myslel někdy vůbec táta na to, že by od něj máma odešla?</p>
			<p class="MLP_text ParaOverride-1">Možná že ne&#160;– zato mně se po včerejšku zdálo, že stát se může úplně všechno. Pochopil jsem spoustu věcí. A&#160;proč? Protože mě někdo, komu jsem věřil, pořádně napálil.</p>
			<p class="MLP_text ParaOverride-1">„Tati, vím, jak to bylo s&#160;Kiliánem!“ vykřikl jsem zoufale.</p>
			<p class="MLP_text ParaOverride-1">„Prosím tě, snad těm pohádkám nevěříš,“ odfrkl si lesák.</p>
			<p class="MLP_text ParaOverride-1">Vzpomněl jsem si, co říkala paní učitelka. Nejstarším starousedlíkem na Borové Ladě byla paní Běhounová, která přišla v&#160;roce 1953. Tohohle chlapa paní učitelka do školy nepozvala, takže na Borovku mohl přijít kdy? 1970? 1980? Nejspíš ho ovládala propaganda. Nejspíš věřil Kalčíkovi.</p>
			<p class="MLP_text ParaOverride-1">„Víš, co mi na celý tý historce o&#160;Kiliánovi připadá nejlepší?“ zasmál se na mě. „Že ho nikdy nechytli.“</p>
			<p class="MLP_text ParaOverride-1">„Místní mu pomáhali.“</p>
			<p class="MLP_text ParaOverride-1">„A&#160;co finančáci? Ty taky?“</p>
			<p class="MLP_text ParaOverride-1">„Jasně že jo,“ řekl táta. „Finančáci věřili Masarykovi a&#160;s&#160;komunistama a&#160;esenbákama nechtěli mít nic společnýho. Taky proto finanční stráž zrušili.“</p>
			<p class="MLP_text ParaOverride-1">„Všechno o&#160;Kiliánovi jsou jen babský tlachy,“ namítl lesák. „Nako­nec se ukáže, že to byl agent StB.“</p>
			<p class="MLP_text ParaOverride-1">„Jak jinak, že jo?“ v&#160;tátově hlase jsem poznal dlouho zadržovaný vztek. „Všichni lidi, který sebrali odvahu a&#160;byli aspoň na chvíli statečný, byli agenti StB, že jo? A&#160;platila je CIA.“</p>
			<p class="MLP_text ParaOverride-1">„Přesně, jako Kiliána, toho taky platili Američani. Eště řekni, že to není pravda.“</p>
			<p class="MLP_text ParaOverride-1">„Jasně že je to pravda. A&#160;ta druhá pravda taky je, že lidi jako ty budou na všechny akorát házet špínu. Celej život sedět v&#160;hospodě, chlastat a&#160;pomlouvat.“ Cítil jsem, jak to v&#160;tátovi vře, jako jednou, když jsme si šli zahrát na Letenskou pláň fotbal a&#160;parta chlapů nás vyhodila, protože si prý hřiště zamluvili předem.</p>
			<p class="MLP_text ParaOverride-1">„Kilián nebyl žádnej agent,“ řekl jsem.</p>
			<p class="MLP_text ParaOverride-1">„Ty seš mi nějakej chytrej pionýr,“ divil se lesák.</p>
			<p class="MLP_text ParaOverride-1">„Byl jsem v&#160;Röhrnbachu,“ prohlásil jsem naštvaně. „Co? Kde jsi byl?“</p>
			<p class="MLP_text ParaOverride-1">„Byl jsem v&#160;Röhrnbachu za dcerou Kiliána Nowotnýho.“</p>
			<p class="MLP_text ParaOverride-1">„Cože? To mi říkáš jen tak?“ Táta se konečně probral a&#160;zavolal na číšníka:</p>
			<p class="MLP_text ParaOverride-1">„Platím dva platany a&#160;ty malý kůrovce!“</p>
			<p class="MLP_text ParaOverride-1">„Všechny?“</p>
			<p class="MLP_text ParaOverride-1">„Jo, všechny.“</p>
			<p class="MLP_text ParaOverride-1">Lesák se ohradil. „Svoje frťany si zaplatím sám. Vod tebe, Pražáku, nic nechci.“</p>
			<p class="MLP_text ParaOverride-1">„Fajn,“ řekl táta a&#160;konečně se zvedl.</p>
			<p class="MLP_text_bez1radku_-12-0- ParaOverride-1">Slabé slunce svítilo na přilby cyklistů, lesklé rámy kol i&#160;na lesy obklopující údolí Studené Vltavy. Na nebi plula bílá oblaka.</p>
			<p class="MLP_text ParaOverride-1">„Ten lesák byl divnej,“ řekl jsem.</p>
			<p class="MLP_text ParaOverride-1">„Historie tady nikoho nezajímá, nanejvýš místním připomene, že nejsou nic víc než naplavenina. V&#160;každý vesnici najdeš nanejvejš dva tři lidi, který chtěj vědět, co se tu dělo.“ Zastavil se, vytáhl cigaretu a&#160;zapálil si. „Vážně jsi byl v&#160;Röhrnbachu?“</p>
			<p class="MLP_text ParaOverride-1">„Jo, ale je to jinak, než myslíš.“</p>
			<p class="MLP_text ParaOverride-1">Začal jsem vykládat, jak jsme se s&#160;Terezou vypravili na cestu do Bavor, jak jsme se dostali k&#160;faráři v&#160;Röhrnbachu, dozvěděli se, jak Kalčík zabil Kiliána, jak estébáci Kiliánově rodině vyhrožovali, a&#160;skončil jsem u&#160;osidlování Šumavy, ke kterému patřila naše rodinná historie.</p>
			<p class="MLP_text ParaOverride-1">„Náš prapraprapradědeček zabil poslední medvědici?“</p>
			<p class="MLP_text ParaOverride-1">Přikývl jsem a&#160;nedodával, že zvířecí magie je nejspíš stejný podfuk jako trik s&#160;černou kočkou.</p>
			<p class="MLP_text ParaOverride-1">Pak jsem se dostal k&#160;okamžiku, kdy se Tereza setkala se svým tátou.</p>
			<p class="MLP_text ParaOverride-1">„Víš, co to znamená <span class="MLP_znak_kurziva_11b">Ich brauche Geld</span>?“ zeptal se táta.</p>
			<p class="MLP_text ParaOverride-1">„Potřebuju pomoc.“</p>
			<p class="MLP_text ParaOverride-1">„Jo, to určitě! Znamená to: Potřebuju peníze!“</p>
			<p class="MLP_text ParaOverride-1">„Vidíš, tati, jak to na mě nahráli! Musíme zavolat policajty!“</p>
			<p class="MLP_text ParaOverride-1">„Vsadím se, že je Terezina máma už zavolala. Podle mě už budou u&#160;nás doma.“</p>
			<p class="MLP_text ParaOverride-1">Zezadu na nás zatroubil stříbrný džíp. Uhnuli jsme z&#160;cesty, džíp projel a&#160;ve vzduchu po něm zůstal viset fialový oblak výfukových plynů.</p>
			<p class="MLP_text ParaOverride-1">„Sráč jeden,“ nadával táta. „Když jsem byl kluk, projel tu nanejvýš jeden gazík za den. Víš, co to byl gazík?“</p>
			<p class="MLP_text ParaOverride-1">„Ne.“ Chtěl jsem být doma. Chtěl jsem mámě říct všechno, co se stalo. Chtěl jsem to už mít za sebou.</p>
			<p class="MLP_text ParaOverride-1">Ale táta se opíral o&#160;ohradu a&#160;klidně si pokuřoval.</p>
			<p class="MLP_text ParaOverride-1">„Tyhle ohrady jsem stavěl, když jsem tu byl jako kluk na brigádě. Borovka,“ dodal zasněně.</p>
			<p class="MLP_text ParaOverride-1">„Tati, musíme jít.“</p>
			<p class="MLP_text ParaOverride-1">„Hele, mezi náma&#160;– ty ses do tý holky zabouchl, že jo?“</p>
			<p class="MLP_text ParaOverride-1">„Ne,“ řekl jsem a&#160;celý zčervenal.</p>
			<p class="MLP_text ParaOverride-1">„Jen neříkej.“</p>
			<p class="MLP_text ParaOverride-1">„Možná,“ pronesl jsem roztřeseným hlasem, „jsem měl pocit, že Tereza dělá svět nějak hezčí. Tati, musíme se vrátit do Prahy.“</p>
			<p class="MLP_text ParaOverride-1">„Jo.“ Táta se podíval do dálky a&#160;já měl stejný pocit jako první den tady&#160;– že půlka jeho tváře patří kopcům a&#160;slatinám a&#160;druhá půlka mně a&#160;mámě. „Člověk si maluje, že začne novej život, dokud nezjistí, že žádnej novej život neexistuje. Tady mi už lidi maj za zlý, že jsem si jich na chodníku nevšiml a&#160;nepozdravil je. A&#160;to, že jsem šel do Prahy, mi nikdy nezapomenou.“ Ztěžka si povzdychl. „Neboj se, slibuju, že po Vánocích pojedem zpátky.“</p>
			<p class="MLP_text ParaOverride-1">„A&#160;co budeš dělat?“</p>
			<p class="MLP_text ParaOverride-1">„Volal mi jeden kamarád, budem na internetu prodávat vybavení na geocaching. A&#160;ty se vrátíš do školy a&#160;uděláš přijímačky.“</p>
			<p class="MLP_text ParaOverride-1">„Dobře,“ souhlasil jsem docela ulehčeně.</p>
			<p class="MLP_text ParaOverride-1">„Tereza chtěla moc pryč, že jo?“</p>
			<p class="MLP_text ParaOverride-1">„Jo, to teda chtěla,“ souhlasil jsem.</p>
			<p class="MLP_text_bez1radku_-12-0- ParaOverride-1">Z&#160;chalupy se už nevalil kouř. Modrá fabia Míry Zátky byla pryč a&#160;na jejím místě parkovala bílá oktávka se zeleným nápisem POLICIE.</p>
			<p class="MLP_text ParaOverride-1">Při pohledu na těch sedm písmen se mi sevřelo srdce.</p>
			<p class="MLP_text ParaOverride-1">Musím to vidět z&#160;té lepší stránky, namlouval jsem si. Aspoň jsem tátu dovedl domů.</p>
			<p class="MLP_text ParaOverride-1">„Máme opravenej komín. A&#160;policajti jsou tady, takže se za nima nebudeme muset hnát bůhvíkam,“ sděloval jsem tátovi, aby bylo jasné, že už všechno půjde jako po drátkách.</p>
			<p class="MLP_text ParaOverride-1">„Jo. Nejspíš jsme si ušetřili jednu cestu.“</p>
			<p class="MLP_text ParaOverride-1">„Myslíš, že mě to policajti nechaj říct mámě?“</p>
			<p class="MLP_text ParaOverride-1">Táta mi položil ruku na rameno. „Jestli chceš, já jí to řeknu.“</p>
			<p class="MLP_text ParaOverride-1">„Ne, tati, řeknu jí to sám.“</p>
			<p class="MLP_text ParaOverride-1">Z&#160;vozu vystoupil vysoký obtloustlý policista a&#160;vydal se ke mně.</p>
			<p class="MLP_text ParaOverride-1">„Dobrý den,“ pozdravil tátu.</p>
			<p class="MLP_text ParaOverride-1">„Dobrej.“</p>
			<p class="MLP_text ParaOverride-1">„Ty jsi Tomáš Jungwirth?“</p>
			<p class="MLP_text ParaOverride-1">„Jo. Všechno vám řeknu, ale nejdřív bych chtěl mluvit s&#160;mámou.“</p>
			<p class="MLP_text ParaOverride-1">Policista se netvářil dvakrát vstřícně, ale táta rezolutně prohlásil: „Je to jen chvilka. A&#160;můžete jít s&#160;náma.“</p>
			<p class="MLP_text ParaOverride-1">Policista přikývl.</p>
			<p class="MLP_text ParaOverride-1">Máma vyšla z&#160;domu. Ruce měla ušpiněné od sazí a&#160;vlasy pořád rozcuchané.</p>
			<p class="MLP_text ParaOverride-1">Podívala se na tátu a&#160;pochopila, že je opilý. Pak se podívala na mě a&#160;tím, co se stalo mně, si už tolik jistá nebyla. Potom se podívala na policejní auto.</p>
			<p class="MLP_text ParaOverride-1">Jestli přijelo těsně před námi, máma pořád nic neví.</p>
			<p class="MLP_text ParaOverride-1">„Mami, musím ti něco říct.“</p>
			<p class="MLP_text ParaOverride-1"><span class="MLP_znak_kurziva_11b CharOverride-1">„Co?“</span></p>
			<p class="MLP_text ParaOverride-1">„Udělal jsem něco hroznýho. Něco, co už nepůjde napravit.“</p>
			<p class="MLP_text ParaOverride-1">„Všechno jde napravit.“</p>
			<p class="MLP_text ParaOverride-1">„Tohle ne. Tohle už nepůjde napravit nikdy.“</p>
			<p class="MLP_text ParaOverride-1">Sedli jsme si na lavičku. Policista postával kousek od nás. Táta seděl v&#160;trávě a&#160;kouřil. Vyprávěl jsem a&#160;díval se střídavě na máminy ruce, na slať a&#160;na ptáky, kteří kroužili nad Magdinou chalupou.</p>
			<p class="MLP_text ParaOverride-1">„Proč jsi mi neřekl, co chceš udělat?“ Na světě najednou neexistovalo nic než máminy světle modré oči.</p>
			<p class="MLP_text ParaOverride-1">„Nevím.“</p>
			<p class="MLP_text ParaOverride-1">„Proč mi lžeš?“</p>
			<p class="MLP_text ParaOverride-1">Bylo to divné, ale na tak jednoduchou otázku jsem neměl žádnou odpověď.</p>
			<p class="MLP_text ParaOverride-1">„Nestojím ti za to, abys mi říkal pravdu?“</p>
			<p class="MLP_text ParaOverride-1">„Ale mami, to je přece něco úplně jinýho.“</p>
			<p class="MLP_text ParaOverride-1">„Nesnáším lži a&#160;ty to víš.“</p>
			<p class="MLP_text ParaOverride-1">„Mami, já…“ nevěděl jsem, co říct. Policista využil chvilky našeho mlčení a&#160;řekl: „Musím s&#160;Tomášem sepsat hlášení, potřebuju si ověřit, co měla Tereza na sobě, a&#160;tak.“</p>
			<p class="MLP_text ParaOverride-1">Máma vstala z&#160;lavičky.</p>
			<p class="MLP_text ParaOverride-1">„Vážně jsi o&#160;tom nevěděl?“</p>
			<p class="MLP_text ParaOverride-1">„Mami, vážně, věř mi, všechno je to pravda, Tereza si to všechno vymyslela!“</p>
			<p class="MLP_text ParaOverride-1">„Dobře. Já ti věřím.“ Máma mě pohladila po vlasech a&#160;já se vydal k&#160;autu.</p>
			<p class="MLP_text_bez1radku_-12-0- ParaOverride-1">Vrátil jsem se asi po půlhodině. Naši popíjeli kávu na lavičce u&#160;dveří, protože kuchyně připomínala vnitřek ponorky po menším požáru. Máma vypadala klidně a&#160;vyrovnaně a&#160;vlasy už měla upravené. Špinavá stará košile, ve které Míra Zátka prováděl nezbytné opravy, ležela v&#160;koši na prádlo. Z&#160;chalupy i&#160;nadále vycházel štiplavý pach, jako by se proměnila v&#160;ďáblovu alchymickou dílnu.</p>
			<p class="MLP_text ParaOverride-1">„Zítra v&#160;osm přijedou policajti do školy,“ naznačil jsem rodičům svou budoucnost.</p>
			<p class="MLP_text ParaOverride-1">„Hm.“</p>
			<p class="MLP_text ParaOverride-1">„Mrzí mě to, mami.“</p>
			<p class="MLP_text ParaOverride-1">„Teď už s&#160;tím nic nenaděláme. Možná bych se měla zastavit za Terezinou maminkou.“</p>
			<p class="MLP_text ParaOverride-1">„To není moc dobrej nápad,“ řekl táta.</p>
			<p class="MLP_text ParaOverride-1">„Stejně tam zajdu.“</p>
			<p class="MLP_text ParaOverride-1">Potom bylo ticho, v&#160;takové té zvláštní chvilce, ve které všichni ví, že by někdo měl něco říct.</p>
			<p class="MLP_text ParaOverride-1">„Nemám rozdělat oheň?“ nabídl se táta. „Opekli bysme si špekáčky!“</p>
			<p class="MLP_text ParaOverride-1">Na opékání jsem nějak neměl náladu&#160;– plamenů jsem dneska viděl až až.</p>
			<p class="MLP_text ParaOverride-1">Jenže máma se ke mně otočila: „Proč ne,“ a&#160;mně došlo, že by byla ráda, kdybychom spolu večer poseděli venku a&#160;ne v&#160;začouzené kuchyni.</p>
			<p class="MLP_text ParaOverride-1">„Tak jo.“</p>
			<p class="MLP_text ParaOverride-1">„Skvělý!“ radoval se táta.</p>
			<p class="MLP_text ParaOverride-1">„Ale žádný pití! A&#160;pomůžete mi uklidit kuchyň.“</p>
			<p class="MLP_text ParaOverride-1">Uklízeli jsme asi hodinu a&#160;pak s&#160;tátou rozdělali oheň. Na údolí Nového Světa se snášel soumrak a&#160;mně přišlo úplně neskutečné, že jsem včera touhle dobou seděl na faře v&#160;Röhrnbachu a&#160;chroupal <span class="MLP_znak_kurziva_11b">Bayerische Zuckerwerk.</span></p>
			<p class="MLP_text ParaOverride-1">Táta přiložil pár polínek a&#160;já si lehl na prkno, které postavil na dva špalky, a&#160;přikryl se dekou.</p>
			<p class="MLP_text ParaOverride-1">„Máma zejtra upeče perník,“ vykládal, aby mě ubezpečil, že je všechno v&#160;pořádku. Věděl jsem, že dělá všechno proto, aby se s&#160;mámou udobřil, protože se oholil, vyčistil si zuby a&#160;popíjel kafe a&#160;minerálku. Táta s&#160;mámou byli naštěstí dva lidi, kteří by dali všechno za to, aby se udobřili.</p>
			<p class="MLP_text ParaOverride-1">Co mi asi zítra ráno řekne paní učitelka? Chodil jsem tu do školy teprve týden a&#160;už jsem měl na triku takovýhle průšvih. Bude mi věřit, že jsem se nechal napálit? Bude mě omlouvat, jako omlouvala Miklosze, když mě zmlátil?</p>
			<p class="MLP_text ParaOverride-1">Táta si poposedl. „Víš, že jsem si vždycky přál, abysme si spolu prošli Kiliánovu stezku?“</p>
			<p class="MLP_text ParaOverride-1">Po trmácení v&#160;Kiliánových stopách jsem už rozhodně netoužil. Asi jsme na to s&#160;tátou nenašli tu správnou chvíli. Protože tu správnou chvíli objevila Tereza.</p>
			<p class="MLP_text ParaOverride-1">Jak mě mohla tak napálit?</p>
			<p class="MLP_text ParaOverride-1"><span class="MLP_znak_kurziva_11b">Nejhorší ze všeho jsou lži. Jak ti někdo něco nakecá, je s&#160;tebou konec.</span></p>
			<p class="MLP_text ParaOverride-1">A<span class="CharOverride-2">&#160;</span>jak se ukazovalo, táta měl pravdu.</p>
			<p class="MLP_text ParaOverride-1">„Tati, měl jsi vůbec nějaký dětství, když ti všichni pořád tak lhali?“</p>
			<p class="MLP_text ParaOverride-1">„Ale měl. Všude tu byly lesy a&#160;zvířata a&#160;ty ti nelžou. Teď občas narazím na kousek propagandy, tak si to dávám pomalu dohromady. Víš, zjistit, v&#160;čem všem ti ostatní lhali, je docela zajímavý.“</p>
			<p class="MLP_text ParaOverride-1">„Ale smutný, ne?“</p>
			<p class="MLP_text ParaOverride-1">„Jo, to je.“</p>
			<p class="MLP_text ParaOverride-1">Najednou jsem tátovi rozuměl. Nebo jsem alespoň měl ten pocit. Táta si nejspíš uměl představit sám sebe jako dítě, kterýmu někdo něco nakuká, a&#160;nejspíš proto se na mě nezlobil.</p>
			<p class="MLP_text ParaOverride-1">Ležel jsem vedle něj přikrytý dekou. Oheň plápolal klidně a&#160;mírumilovně, jako by ho měl pod kontrolou sám Míra Zátka.</p>
			<p class="MLP_text ParaOverride-1">„Jsi na Šumavě pár dní a&#160;už je z&#160;tebe převaděč,“ řekl táta, ale ani já, ani on jsme se nezasmáli.</p>
			<p class="MLP_text ParaOverride-1">Pak se mi hlavou mihla vzpomínka na chvíli, kdy jsem Terezu viděl poprvé.</p>
			<p class="MLP_text ParaOverride-1">V&#160;<span class="MLP_znak_kurziva_11b">Japonsku vůbec nemají prázdniny,</span> říkal Daniel.</p>
			<p class="MLP_text ParaOverride-1"><span class="CharOverride-2">V&#160;</span><span class="MLP_znak_kurziva_11b">Austrálii začíná školní rok až 20. září,</span> prohodila Tereza.</p>
			<p class="MLP_text ParaOverride-1">„Já asi vím, kde je Tereza!“</p>
			<p class="MLP_text ParaOverride-1">„A&#160;kde?“</p>
			<p class="MLP_text ParaOverride-1">„V&#160;Austrálii! Věděla, že tam školní rok začíná až dvacátýho září!“</p>
			<p class="MLP_text ParaOverride-1">„Neřekla to jen proto, aby tě napálila?“</p>
			<p class="MLP_text ParaOverride-1">Na chvíli jsem se zamyslel a&#160;připustil: „Jo, to je taky možný.“</p>
			<p class="MLP_text ParaOverride-1">Jestlipak Terezu ještě někdy uvidím? Nebo to jednou risknu a&#160;vy­pravím se do Austrálie na vlastní pěst? A&#160;proč? Abych jí řekl, že je zatracená lhářka?</p>
			<p class="MLP_text ParaOverride-1">Děsilo mě, že ji nemůžu dostat z&#160;hlavy. Pak jsem uslyšel, jak se k&#160;chalupě blíží Pašův moped. Zastavil na kraji silnice, táta vstal a&#160;vydal se k&#160;němu.</p>
			<p class="MLP_text ParaOverride-1">Díval jsem se do plamenů a&#160;poslouchal hlasy, abych nemusel myslet na Terezu.</p>
			<p class="MLP_text ParaOverride-1">„Tak jsem to sehnal!“ oznamoval Paša tátovi.</p>
			<p class="MLP_text ParaOverride-1">„To je skvělý! Dík moc! Nechceš s&#160;náma posedět?“</p>
			<p class="MLP_text ParaOverride-1">„Ne, dneska se to moc nehodí.“</p>
			<p class="MLP_text ParaOverride-1">„Jasný, chápu. Hele, Tomáš za to nemohl.“</p>
			<p class="MLP_text ParaOverride-1">„Já vím, Tereza je hrozná potvora. Ta lže, kudy chodí.“</p>
			<p class="MLP_text ParaOverride-1">„Tak na pivo zajdem jindy. Ale za tohle cédéčko jich u&#160;mě máš pět. Sháněl jsem ho roky!“</p>
			<p class="MLP_text ParaOverride-1">„Víš vůbec, co je tady novýho? Že se vaří nový pivo&#160;– <span class="MLP_znak_kurziva_11b">Král Šumavy!?</span>“</p>
			<p class="MLP_text ParaOverride-1">„Vážně?“</p>
			<p class="MLP_text ParaOverride-1">„Jasně, máme už jedenáctku klostrmánka, co bysme se nepustili do Kiliána!“</p>
			<p class="MLP_text ParaOverride-1">Potom Paša nastartoval a&#160;táta se vrátil k&#160;ohni.</p>
			<p class="MLP_text ParaOverride-1">„Koukej, co mám!“ ukázal mi cédéčko.</p>
			<p class="MLP_text ParaOverride-1">„<span class="MLP_znak_kurziva_11b">16&#160;bloků?</span>“</p>
			<p class="MLP_text ParaOverride-1">„Ne, rozhlasový interview s&#160;Kiliánem Nowotným! Nahrál ho člověk, kterej si ze Svobodný Evropy archivoval v&#160;osmašedesátým úplně všechno. Tajně.“</p>
			<p class="MLP_text ParaOverride-1">Cédéčko se mu mihotavě lesklo v&#160;ruce.</p>
			<p class="MLP_text ParaOverride-1">„Je to naprostá rarita! Teď jsem s&#160;tím chlápkem jediný lidi na světě, co ho maj. To je, co? Víš, co tam Kilián vypráví? Že <span class="MLP_znak_kurziva_11b">Krále Šumavy</span> viděl, když ho v&#160;šedesátejch letech vysílala česká televize! Bydlel blízko hranice, takže v&#160;pohodě chytal signál.</p>
			<p class="MLP_text ParaOverride-1">A&#160;prej se přitom za břicho popadal! To je, co!?“</p>
			<p class="MLP_text ParaOverride-1">Asi jsem neprojevoval dostatečné známky nadšení, protože táta pokračoval:</p>
			<p class="MLP_text ParaOverride-1">„A&#160;teď to nejlepší! Za komunistů se dvakrát podíval domů na Nový Hutě! Zase přešel hranici! Frnknul pohraniční stráži na padělaný papíry!“ křičel táta a&#160;mával cédéčkem. „Kdepak, legenda nikdy nezahyne, o&#160;to se už postarám!“</p>
			<p class="MLP_text ParaOverride-1">Vzpomněl jsem si, co říkal farář v&#160;Röhrnbachu. Mám tátovi říct, že na té nahrávce není Kilián? Že za sebe do rádia poslal někoho, kdo komunistům nakecal spoustu báchorek, stejně jako je o&#160;sobě trousil tady na Šumavě? Jenže co by se změnilo?</p>
			<p class="MLP_text ParaOverride-1">Tátu to nepřestane zajímat, dokud ho někdo nenapálí, jako napálil mě.</p>
			<p class="MLP_text ParaOverride-1">„Jdu si to poslechnout. Nechceš jít se mnou?“</p>
			<p class="MLP_text ParaOverride-1">„Ani ne.“</p>
			<p class="MLP_text ParaOverride-1">„Špekáčky si dáme potom, jo?“</p>
			<p class="MLP_text ParaOverride-1">Táta se vydal do chalupy a&#160;já se díval na hvězdy. Planuly tak vysoko nade mnou, jako by se ode mě vzdalovaly. Téměř jsem zase začal myslet na Terezu, a&#160;vtom si vedle mě sedla máma. Přišla tiše, jako duch, položila mi ruku na vlasy a&#160;nechala ji tam.</p>
			<p class="MLP_text ParaOverride-1">V&#160;odlescích plamenů jsem viděl naše auto. Připadalo mi jako jediný bezpečný úkryt, který jsem tu měl.</p>
			<p class="MLP_text ParaOverride-1">Všechno kolem mě byla jen lež, která patřila k&#160;téhle pustině.</p>
			<p class="MLP_text ParaOverride-1">„Mami?“</p>
			<p class="MLP_text ParaOverride-1">„Copak?“</p>
			<p class="MLP_text ParaOverride-1">„Táta mi sliboval, že se na Vánoce vrátíme do Prahy.“</p>
			<p class="MLP_text ParaOverride-1">„To je pravda.“</p>
			<p class="MLP_text ParaOverride-1">„Až se vrátíme, chci mít v&#160;pokoji všechno, jak to bylo, když jsme odjížděli. Je to přece můj domov, ne, i&#160;když ho přestavujou a&#160;všude jsou světla a&#160;kamery? Je to snad pořád můj domov, i&#160;když tam na chvíli žijou cizí lidi?“</p>
			<p class="MLP_text ParaOverride-1">„To víš, že je to tvůj domov. A&#160;vždycky bude.“</p>
			<p class="MLP_text ParaOverride-1">„To je dobře, mami.“</p>
			<p class="MLP_text ParaOverride-1">„Viď, že mi nikdy neutečeš?“</p>
			<p class="MLP_text ParaOverride-1">„Ne, neuteču.“</p>
			<p class="MLP_text ParaOverride-1">„Pustíme se konečně do toho opékání?“ máma sáhla pro pruty, které připravil táta. „Jé, zapomněla jsem v&#160;kuchyni chleby,“ vzpomněla si najednou.</p>
			<p class="MLP_text ParaOverride-1">„Já pro ně dojdu,“ řekl jsem a&#160;vstal.</p>
			<p class="MLP_text_bez1radku_-12-0- ParaOverride-1">Táta seděl u&#160;počítače a&#160;pouštěl si rozhovor s&#160;člověkem, který mohl klidně vypadat jako Kilián Nowotný, už proto, že nikdo nevěděl, jak Kilián vypadal, což se týkalo i&#160;redaktorů rádia ve Vídni.</p>
			<p class="MLP_text ParaOverride-1">„Co je?“</p>
			<p class="MLP_text ParaOverride-1">„Jdu pro chleba. Přijdeš za náma?“</p>
			<p class="MLP_text ParaOverride-1">„Přijdu za chvíli, tohle je strašně důležitý.“</p>
			<p class="MLP_text ParaOverride-1"><span class="MLP_znak_kurziva_11b">Přijdu za chvíli</span> říkal táta vždycky, když se mu nikam nechtělo.</p>
			<p class="MLP_text ParaOverride-1">„Vážně se nechceš kouknout na Kiliána?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">Sáhl jsem po ošatce s&#160;chlebem a&#160;vyšel z&#160;přítmí chalupy do šumavské noci. Hvězdy se rozsvěcovaly nad Chalupskou slatí. Vysoko nad námi stál Nový Svět, a&#160;dole za kopcem ležela Borová Lada. Zase jsem si vzpomněl na Terezu a&#160;napadlo mě, jak moc bojovala o&#160;svůj domov.</p>
			<p class="MLP_text ParaOverride-1">Domov.</p>
			<p class="MLP_text ParaOverride-1">Pro mě je domov místo, kde nechci žít ve lži. Nechci, aby mi lhali, a&#160;nechci, abych někomu lhal nebo něco předstíral. Cítil jsem to jako ještě nikdy ve svém životě.</p>
			<p class="MLP_text ParaOverride-1">Vrátil jsem se do kuchyně a&#160;ošatku položil na stůl tak hlasitě, aby si toho táta všiml.</p>
			<p class="MLP_text ParaOverride-1">Nic.</p>
			<p class="MLP_text ParaOverride-1">„Tati, to není Kilián.“</p>
			<p class="MLP_text ParaOverride-1">„Říkal jsem, že přijdu za chvíli. Vážně jsem tam za minutku.“</p>
			<p class="MLP_text ParaOverride-1">„Tati, poslouchej! Tohle není Kilián Nowotný, ale chlápek, kterýho tam Kilián poslal.“</p>
			<p class="MLP_text ParaOverride-1">„Proč by to dělal?“</p>
			<p class="MLP_text ParaOverride-1">„Protože Kilián věřil, že se ještě vrátí domů, a&#160;nechtěl po sobě nechat žádnou stopu. Byl to největší pašerák Evropy a&#160;uměl bejt vopatrnej, proto mu lidi věřili a&#160;měli ho rádi! Tati, prosím tě, vypni to a&#160;pojď ven.“</p>
			<p class="MLP_text ParaOverride-1">Táta z&#160;počítače nespouštěl oči.</p>
			<p class="MLP_text ParaOverride-1">Vytáhl jsem poslední triumf.</p>
			<p class="MLP_text ParaOverride-1">„Řeknu ti, proč zápornou postavu ve filmu pojmenovali zrovna Paleček.“</p>
			<p class="MLP_text ParaOverride-1">„Paleček je jenom jméno.“</p>
			<p class="MLP_text ParaOverride-1">„Není to jméno. Paleček je symbol Šumavy.“</p>
			<p class="MLP_text ParaOverride-1">„Jakej symbol?“</p>
			<p class="MLP_text ParaOverride-1">„Pojď si s&#160;náma sednout.“</p>
			<p class="MLP_text ParaOverride-1">„Dobře,“ prohlásil táta a&#160;vypnul počítač.</p>
			<p class="MLP_text ParaOverride-1">Vyšli jsme ven.</p>
			<p class="MLP_text ParaOverride-1">„No to je dost, že jste tady,“ vítala nás máma.</p>
			<p class="MLP_text ParaOverride-1">Táta sáhl po jednom prutu a&#160;já po druhém. Napíchli jsme špekáčky, začali je opékat a&#160;já vykládal o&#160;hajném Palečkovi, o&#160;rodině, jejíž synové po mnoho generací sloužili v&#160;šumavských lesích, a&#160;táta s&#160;mámou seděli vedle sebe a&#160;poslouchali.</p>
			<p class="MLP_text ParaOverride-1">„Hm, to je pěkný,“ řekl táta, „že se jim všichni potomci tak povedli. A&#160;taky že měli v&#160;životě jasno, co budou dělat.“</p>
			<p class="MLP_text ParaOverride-1">Chvíli jsme se dívali do plamenů a&#160;poslouchali praskání ohně. Pak se na mě táta podíval a&#160;řekl: „Napadlo tě to už?“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Že se sem jednou Tereza vrátí.“</p>
			<p class="MLP_text ParaOverride-1">„Proč by se vracela?“</p>
			<p class="MLP_text ParaOverride-1">„Je to její domov. A&#160;ty se sem taky vrátíš.“</p>
			<p class="MLP_text ParaOverride-1">„Já?“</p>
			<p class="MLP_text ParaOverride-1">„Jo, bude se ti stýskat po těch lidech.“</p>
			<p class="MLP_text ParaOverride-1">Vzpomněl jsem si na pana Lampu, paní Běhounovou, pana Stuch­lého, na všechny, kdo tu žili už tak dlouho a&#160;byli úplně jiní než lidé, které jsem znal v&#160;Praze. Chtěli mi, stejně jako táta, ukázat, jaký je rozdíl mezi pravdou a&#160;lží.</p>
			<p class="MLP_text ParaOverride-1">Nechtěli, aby mě někdo vodil za nos.</p>
			<p class="MLP_text ParaOverride-1">„Jo, možná se vrátím,“ zamumlal jsem, abych tátovi udělal radost.</p>
			<p class="MLP_text ParaOverride-1">„Vrátíš a&#160;budeš nosit náš kabát, slatiňák.“</p>
			<p class="MLP_text ParaOverride-1">„Prosím vás, už toho nechte. Já mám hlad!“ ozvala se máma.</p>
			<p class="MLP_text _idGenParaOverride-1">Podal jsem jí první opečený špekáček. Potom jsme seděli a&#160;mlčky jedli pod zářivými hvězdami, na kraji Chalupské slatě, která už navždy zůstane domovem Kiliána Nowotného, protože ji prochodil jako nikdo jiný.</p>
		</div>
</body>
</html>