<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-23" xml:lang="cs-CZ">
		<div class="Z-kladn--textový-r-meček">
			<p id="_idParaDest-18" class="MLP_uroven2_kapitola ParaOverride-1">KAPITOLA OSMNÁCTÁ <br/>Sobota 4.&#160;zář<a id="_idTextAnchor034"></a>í</p>
			<p class="MLP_text_bez1radku ParaOverride-1">Dveře fary se otevřely. Muž byl tak starý a&#160;vysoký, že jsem si vzpomněl na pana Lampu. Na sobě měl bílou košili s&#160;velkými kapsami a&#160;šedivé plátěné kalhoty. Holá hlava se ve světle chodby leskla jako vánoční ozdoba.</p>
			<p class="MLP_text ParaOverride-1">„Pojďte dál.“</p>
			<p class="MLP_text ParaOverride-1">V&#160;předsíni jsem si sundal batoh a&#160;ucítil, jak páchnu. Boty jsem měl promočené a&#160;ponožky dělaly na parketách velké skvrny.</p>
			<p class="MLP_text ParaOverride-1">„Dáte si čaj?“</p>
			<p class="MLP_text ParaOverride-1">Já jsem přikývl a&#160;Tereza popleteně odpověděla: „Ja, bitte.“</p>
			<p class="MLP_text ParaOverride-1">Stáli jsme ve velké místnosti, která byla kuchyní i&#160;obývacím pokojem. Na bílé stěně visel Kristus upletený z&#160;větviček, který vypadal udřeně, jako by se dlouho prodíral lesy; takový Kristus, ne ten zlatý, se měl ze zdi hřbitova dívat na Kiliána.</p>
			<p class="MLP_text ParaOverride-1">Ve dveřích se objevila žena, která s&#160;námi nejspíš mluvila, udiveně na nás pohlédla, cosi pronesla, položila na stůl klíče a&#160;vyšla ven.</p>
			<p class="MLP_text ParaOverride-1">My si zatím prohlíželi fotografie na zdi. Na jedné stál vysoký tmavovlasý kněz se skupinkou beduínů.</p>
			<p class="MLP_text ParaOverride-1">„Vy jste farář?“ zeptala se Tereza.</p>
			<p class="MLP_text ParaOverride-1">Muž přikývl a&#160;ze skříňky nad dřezem vytáhl krabičku čaje. „Ale jsem už v&#160;důchodu, po letech jsem přijel na návštěvu.“ Zalil čaj, zatímco my s&#160;Terezou se přesunuli na pohovku. V&#160;pokoji bylo teplo, nefoukal tu vítr, na zádech jsme neměli batohy a&#160;mohli si konečně natáhnout nohy.</p>
			<p class="MLP_text ParaOverride-1">„Ani nevím, jestli pijete šípkový,“ řekl, když před nás postavil hrnky s&#160;čajem.</p>
			<p class="MLP_text ParaOverride-1">Šípkový čaj jsem nikdy nepil, a&#160;tak jsem si na lžičku nabral hodně medu. Na kraji knihovny stála čtvercová knížka s&#160;obrázkem zarostlého pašeráka. Jmenovala se <span class="MLP_znak_kurziva_11b">Lidová mluva Šumavy a&#160;Pošumaví.</span> Autorem byl František Kadoch, který psal knihy o&#160;pytlácích.</p>
			<p class="MLP_text ParaOverride-1">„Můžu se podívat?“</p>
			<p class="MLP_text ParaOverride-1">„Samozřejmě.“</p>
			<p class="MLP_text ParaOverride-1">Otevřel jsem knížku, oči mi padly na slovo <span class="MLP_znak_kurziva_11b">všídeň </span>a<span class="CharOverride-2">&#160;</span>já si vzpomněl, jak táta říkal: <span class="MLP_znak_kurziva_11b">Bejt todle všídeň, tak jsem</span> v&#160;<span class="MLP_znak_kurziva_11b">pytli…</span></p>
			<p class="MLP_text ParaOverride-1"><span class="MLP_znak_kurziva_11b">Všídeň</span> byl všední den. A&#160;nad ním stálo další zajímavé slovo: <span class="MLP_znak_kurziva_11b">vožuňkr</span>&#160;– opilec.</p>
			<p class="MLP_text ParaOverride-1">Tuhle knížku si seženu a&#160;budu tátovi konečně rozumět!</p>
			<p class="MLP_text ParaOverride-1">„Nechcete sušenky?“</p>
			<p class="MLP_text ParaOverride-1">Samozřejmě jsme přikývli a&#160;farář otevřel kovovou krabici s&#160;nápisem <span class="MLP_znak_kurziva_11b">Bayerische Zuckerwerk.</span></p>
			<p class="MLP_text ParaOverride-1">„No a&#160;teď mi řekněte, kde jste se tu vzali.“</p>
			<p class="MLP_text ParaOverride-1">Sáhli jsme po sušenkách a&#160;já začal vysvětlovat, kdo jsme a&#160;proč jsme vyrazili do Röhrnbachu.</p>
			<p class="MLP_text ParaOverride-1">„Tak ty jsi Urmanová,“ zamyslel se farář. „Neměl tvůj táta příbuzný v&#160;Českých Žlebech?“</p>
			<p class="MLP_text ParaOverride-1">„Asi jo. Táta o&#160;nich moc nemluvil. Ale ve Žlebech jsme jednou byli na hřbitově, a&#160;to se tvářil hrozně naštvaně.“</p>
			<p class="MLP_text ParaOverride-1">„A&#160;ty jsi Jungwirth z&#160;Vimperka,“ řekl a&#160;pátravě se na mě podíval. „Nebyl tvůj děda topenář?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„To byl <a id="_idTextAnchor035"></a>pane čiperka! Ten chvíli neposeděl. To bylo furt, opravím vám támhleto, a&#160;jak vám těsní ten ventil, nepotřebujete ho vyměnit? Vážně jsem takový otázky, jaký měl tvůj děda, od žádnýho řemeslníka neslyšel,“ řekl a&#160;zasmál se. „Víš, kdo to byl Jungwirth?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Sáhl bys tamhle dole pro tu černou tenkou knížku?“</p>
			<p class="MLP_text ParaOverride-1">V&#160;dolní polici knihovny se leskl černý sešit nadepsaný <span class="MLP_znak_kurziva_11b">Kořeny,</span> jehož autorem byl Aleš Sassmann.</p>
			<p class="MLP_text ParaOverride-1">„Jungwirthové sloužili u&#160;Schwarzenbergů už od sedmnáctého století a&#160;byli jedni z&#160;nejstarších osadníků Šumavy. Jan Jungwirth, kterému se říkalo Bärenhanzl, zastřelil v&#160;roce 1856 poslední medvědici v&#160;Čechách.“</p>
			<p class="MLP_text ParaOverride-1">Naprázdno jsem polknul. Tajemné spojení mezi námi a&#160;zvířaty bylo jednoduché: odpráskli jsme poslední medvědici v&#160;Čechách!</p>
			<p class="MLP_text ParaOverride-1">„Hrajete na varhany?“ vyptávala se Tereza nad další fotkou, zatímco mně úplně došla řeč.</p>
			<p class="MLP_text ParaOverride-1">„Ne. To je můj první varhaník, toho jsem měl až tady v&#160;Německu. Na Novém Světě jsem mše sloužil bez varhan. Víte, kdo přede mnou sloužil ve Vimperku? Otec Karel Fořt, říkávalo se mu otec Karel.“</p>
			<p class="MLP_text ParaOverride-1">O&#160;žádném otci Karlovi jsme nikdy neslyšeli.</p>
			<p class="MLP_text ParaOverride-1">„Po válce nastoupil do Vimperka a&#160;moc se mu tam líbilo. Sloužily se krásné májové bohoslužby, na mše chodila spousta lidí&#160;– a&#160;hlavně tam všichni byli dlouho v&#160;závětří, ještě v&#160;devětačtyřicátém se zpívalo s&#160;mladými dlouho do noci… Pořád mi vykládal, jak je to ve Vimperku nádherné, a&#160;pořád mě zval na návštěvu.</p>
			<p class="MLP_text ParaOverride-1">Ale v&#160;padesátém roce to začalo.</p>
			<p class="MLP_text ParaOverride-1">Nejdřív ho v&#160;noci varoval jeden místní: <span class="MLP_znak_kurziva_11b">Pane farář</span>; <span class="MLP_znak_kurziva_11b">buďte vopatrnej, esenbáci vás chtějí namočit do dvojitý vraždy u&#160;Vimperka.</span> Pak ho ráno v&#160;parku zastavila slečna z&#160;pošty a&#160;povídá: <span class="MLP_znak_kurziva_11b">Přepojuju na poště meziměsto</span>, <span class="MLP_znak_kurziva_11b">říkali</span>, <span class="MLP_znak_kurziva_11b">že už na vás mají mrtvoly, zatknou vás všechny a&#160;začne velkej proces.</span> Bylo to zrovna po podfuku, co narafičili policajti na faráře v&#160;Čihošti, a&#160;ve Vimperku sloužili tři faráři, místní vikariát byl jeden z&#160;největších v&#160;republice, žila tu spousta katolíků, živnostníků a&#160;stovky Němců, které neodsunuli, protože specialistů ve vimperských sklárnách a&#160;tiskárnách bylo nejvíc v&#160;celých jižních Čechách.“</p>
			<p class="MLP_text ParaOverride-1">Přikývl jsem, protože to mi už vyprávěl táta. Jenom neříkal, co byla ta Čihošť.</p>
			<p class="MLP_text ParaOverride-1">„Vimperští faráři se rozhodli, že utečou přes hranici. Počkali, až půjde hospodyně k&#160;sousedům pomoct se senem, nakopli motorky a&#160;vyrazili na Kvildu. Otec Karel tam sloužil mše a&#160;znal pár slušných pohraničníků, většinou ještě z&#160;četnických škol. Založil jim volejbalové hřiště, dokonce dělal i&#160;esenbáckou svatbu, na které mu esenbáci ministrovali v&#160;maskáčích.</p>
			<p class="MLP_text ParaOverride-1">Víte, že o&#160;něm Kalčík taky psal?“</p>
			<p class="MLP_text ParaOverride-1">Farář sáhl po knize <span class="MLP_znak_kurziva_11b">Král Šumavy</span> a&#160;otevřel ji na založené stránce:</p>
			<p class="MLP_text_-I-_-12-12- ParaOverride-1"><span class="MLP_znak_kurziva_11b">Kvildu tenkrát opustil farář a&#160;nikdo pro něj nezaplakal.</span></p>
			<p class="MLP_text ParaOverride-1">No a&#160;jen co utekli, poslali do Vimperka mě. A&#160;stejně mi nezbylo než emigrovat&#160;– jako ti přede mnou jsem utíkal přes Kvildu.</p>
			<p class="MLP_text ParaOverride-1">Došel jsem ke kvildskému kostelu a&#160;odsud se musel plížit v&#160;trávě, protože všude čekaly hlídky pohraničního útvaru. Dostal jsem se na kraj lesa za Kvildou. Přede mnou tekl potok a&#160;já nevěděl, kudy dál. A&#160;najednou se z&#160;lesa vynořil chlap. Sehnutej, tvář schovanou do kabátu, aby na něj nebylo vidět.</p>
			<p class="MLP_text ParaOverride-1"><span class="MLP_znak_kurziva_11b">Co jsi zač?</span></p>
			<p class="MLP_text ParaOverride-1"><span class="MLP_znak_kurziva_11b">Farář z&#160;Vimperka.</span></p>
			<p class="MLP_text ParaOverride-1"><span class="MLP_znak_kurziva_11b">Lehni si na zem.</span></p>
			<p class="MLP_text ParaOverride-1">Poslechl jsem a&#160;lehl si na zem. Prošacoval mě a&#160;povídá:</p>
			<p class="MLP_text ParaOverride-1"><span class="MLP_znak_kurziva_11b">Kdo vyřezal vimperskej oltář?</span></p>
			<p class="MLP_text ParaOverride-1"><span class="MLP_znak_kurziva_11b">Kotschwara,</span> říkám, <span class="MLP_znak_kurziva_11b">řezbář z&#160;Vimperka.</span></p>
			<p class="MLP_text ParaOverride-1"><span class="CharOverride-2">A</span>&#160;<span class="MLP_znak_kurziva_11b">jaký stojí za oltářem sklo?</span></p>
			<p class="MLP_text ParaOverride-1"><span class="MLP_znak_kurziva_11b">Vitráže Panny Marie a&#160;Ježíše Krista, který maloval Johann Zacha­riáš Quast.</span></p>
			<p class="MLP_text ParaOverride-1"><span class="MLP_znak_kurziva_11b">Vstaň,</span> povídá. <span class="MLP_znak_kurziva_11b">Vidíš tu břízu za potokem?</span></p>
			<p class="MLP_text ParaOverride-1"><span class="MLP_znak_kurziva_11b">Jo.</span></p>
			<p class="MLP_text ParaOverride-1"><span class="MLP_znak_kurziva_11b">U&#160;tý zahneš <a id="_idTextAnchor036"></a>doleva.</span></p>
			<p class="MLP_text ParaOverride-1"><span class="MLP_znak_kurziva_11b">Jak poznám, že jsem na druhý straně?</span></p>
			<p class="MLP_text ParaOverride-1"><span class="MLP_znak_kurziva_11b">Až najdeš hranici dříví, podívej se pod větev, která vyčnívá na jih. Když pod ní bude</span> v&#160;<span class="MLP_znak_kurziva_11b">trávě krabička vod německejch sirek, jsi v&#160;Bavorsku.</span></p>
			<p class="MLP_text ParaOverride-1">Poděkoval jsem, přešel čáru a&#160;našel hranici se dřevem i&#160;sirky. Dodneška, když někdo vytáhne starý německý sirky, mám pocit, že mi právě zachránil život.“</p>
			<p class="MLP_text ParaOverride-1">„To byl Král Šumavy?“ zeptal jsem se.</p>
			<p class="MLP_text ParaOverride-1">„Jo. Kilián. Byl menší, do tváře jsem mu neviděl. Mluvil takovou zvláštní češtinou. Šel jsem dál a&#160;najednou se ozvalo pískání. Strnul jsem, ale naštěstí to byl německej pohraničník. Nemohl střílet, Němci neměli po válce suverenitu, nesměli nosit zbraň, pohraničníci mívali jenom hůl, dalekohled, píšťalu a&#160;psa. Vysvětlil jsem mu, kdo jsem, a&#160;on mě vzal obloukem přes bavorské lesy za Bučinou do Finsterau, protože čeští pohraničníci by se vypravili i&#160;přes čáru do Němec, jen aby mě chytli.</p>
			<p class="MLP_text ParaOverride-1">Ve Finsterau byli Američani a&#160;ubytovali mě na faře. A&#160;pak jsem se dostal sem,“ vzdychl si a&#160;napil se čaje. Tereza vstala a&#160;z&#160;knihovny vytáhla knihu Rudolf Kalčík <span class="MLP_znak_kurziva_11b">König aus Böhmerwald.</span></p>
			<p class="MLP_text ParaOverride-1">„Tady to vyšlo taky?“</p>
			<p class="MLP_text ParaOverride-1">„Tady ne,“ zasmál se farář. „Ale ve východním Německu jo. Četli jste ji?“</p>
			<p class="MLP_text ParaOverride-1">„Ne. Ale známe ten film.“</p>
			<p class="MLP_text ParaOverride-1">„Copak ho ještě někde dávají?“</p>
			<p class="MLP_text ParaOverride-1">„Tuhle ho dávali na státní svátek 17.&#160;listopadu.“</p>
			<p class="MLP_text ParaOverride-1">„To si snad děláte legraci, ne?“</p>
			<p class="MLP_text ParaOverride-1">„Neděláme. Já ho už viděl jedenáctkrát.“</p>
			<p class="MLP_text ParaOverride-1">„Já osmkrát,“ řekla Tereza.</p>
			<p class="MLP_text ParaOverride-1">Farář na okamžik vypadal dost zaskočeně.</p>
			<p class="MLP_text ParaOverride-1">„Ale víte snad, že je to lež? Řekli vám rodiče, že…“</p>
			<p class="MLP_text ParaOverride-1">„Jo, my víme, že je to jenom propaganda.“</p>
			<p class="MLP_text ParaOverride-1">„O&#160;nikom se v&#160;Čechách nelhalo tolik jako o&#160;Kiliánovi. Ani řádka z&#160;toho, co se o&#160;něm dodneška píše, nemá s&#160;Kiliánem co dělat.</p>
			<p class="MLP_text ParaOverride-1">Třeba jeho jméno. Ať otevřete jakoukoli knížku, najdete tam, že se jmenoval Franz, i&#160;když se ve skutečnosti jmenoval Kilián. Franze si vymysleli s&#160;tátou, aby si ho finančáci pletli&#160;– v&#160;Kaltenbachu tenkrát žilo osm rodin Nowotných! A&#160;leckdy to ani nebyli příbuzní!</p>
			<p class="MLP_text ParaOverride-1">Taky to nebyl Němec, protože jeho máma byla Češka, a&#160;Kilián mluvil česky, i&#160;když dělal chyby. Jen si vemte to jméno, Nowotný!“</p>
			<p class="MLP_text ParaOverride-1">Vzpomněl jsem si na jedinou Kiliánovu fotku, kterou mi ukazoval Terezin děda.</p>
			<p class="MLP_text ParaOverride-1">„Myslíte, že fotka v&#160;knize o&#160;Kaltenbachu je jeho?“</p>
			<p class="MLP_text ParaOverride-1">„Podle mě ji taky narafičil. Jestli má být z&#160;roku 1937, musel tušit, že přijdou zlé časy. Jenže o&#160;Kiliánovi se povídala spousta věcí&#160;– třeba že na konci roku 1968 dělal ve Vídni interview pro rádio Svobodná Evropa.“</p>
			<p class="MLP_text ParaOverride-1">„To by se dalo sehnat, ne?“</p>
			<p class="MLP_text ParaOverride-1">„Možná. Jenže podle mě do rádia poslal někoho jiného, aby Rusům a&#160;kolaborantům v&#160;Čechách navykládal nesmysly. Jak v&#160;tom rádiu mohli asi vědět, že je to Kilián? Nikdo ve Vídni neměl ani páru, jak vypadá! Kilián na konci roku 1968 věděl, že v&#160;Čechách jsou Rusové a&#160;že se nahrávání nejspíš sleduje.</p>
			<p class="MLP_text ParaOverride-1">Ba ne, Kilián byl chytrej a&#160;já věřím, že po sobě nezanechal žádnou stopu. Jediná chyba, kterou udělal, byl ten poslední přechod.“</p>
			<p class="MLP_text ParaOverride-1">„Jak to myslíte?“</p>
			<p class="MLP_text ParaOverride-1">„Když jsem sem do Röhrnbachu přišel, vyprávěl mi o&#160;Kiliánovi místní kněz.“</p>
			<p class="MLP_text ParaOverride-1">„Ten ho znával?“</p>
			<p class="MLP_text ParaOverride-1">„Znával, ale taky už je dávno po smrti. Kilián chodíval do kostela i&#160;sem na faru.“</p>
			<p class="MLP_text ParaOverride-1">Páni, Král Šumavy možná seděl na téhle židli!</p>
			<p class="MLP_text ParaOverride-1">„Jednou se tu stavil a&#160;říkal, že jsou věci, kterých lituje. <span class="MLP_znak_kurziva_11b">Starou Šumavu zničili kvůli mně.</span>“</p>
			<p class="MLP_text ParaOverride-1"><span class="MLP_znak_kurziva_11b CharOverride-1">„Co</span> tím myslel?“ zeptala se Tereza.</p>
			<p class="MLP_text ParaOverride-1">„Při posledním přechodu měli s&#160;Grabmüllerem převést přes hranice Veselého. Tu noc byla hrozná zima a&#160;Veselý s&#160;Grabmüllerem se nechtěli brodit přes Vltavu na Františkově, protože by museli jít celou cestu do Vimperka úplně promočení. Přemluvili Kiliána, aby přešli přes můstek. A&#160;právě s&#160;tím esenbáci počítali. Čekali ve skalách na svahu nad můstkem a&#160;spustili střelbu. Kilián to schytal jako první, ale ještě varoval ostatní, aby nechodili k&#160;Pöslům.“</p>
			<p class="MLP_text ParaOverride-1">„Ale oni tam šli,“ řekl jsem.</p>
			<p class="MLP_text ParaOverride-1">„Šli. Podařilo se jim proklouznout mezi stromy ve svahu a&#160;pak se po vyčerpávající cestě stavili u&#160;Pöslů, protože to bylo jedno z&#160;mála stavení široko daleko, kde ještě někdo bydlel.“</p>
			<p class="MLP_text ParaOverride-1">„Proč Kilián nechtěl, aby tam chodili?“</p>
			<p class="MLP_text ParaOverride-1">„Protože věděl, že je to poslední rodina staré Šumavy. V&#160;té době už nikdo rašelinu nedobýval.“</p>
			<p class="MLP_text ParaOverride-1">Vzpomněl jsem si na Tomáše Holého, který hledal a&#160;našel zbytky stavení na Torftisch-Planie.</p>
			<p class="MLP_text ParaOverride-1">„Víte, proč Kalčík <span class="MLP_znak_kurziva_11b">Krále Šumavy</span> vůbec napsal?“ zeptal se farář.</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Kde se Kalčík narodil?“</p>
			<p class="MLP_text ParaOverride-1">Bezradně jsme pokrčili rameny.</p>
			<p class="MLP_text ParaOverride-1">„V&#160;Beregovu.“</p>
			<p class="MLP_text ParaOverride-1">O&#160;žádném Beregovu táta nic neříkal.</p>
			<p class="MLP_text ParaOverride-1">„To je na Zakarpatské Rusi, v&#160;části, která patřívala Československu. Beregovo stálo kousek od hranic s&#160;Maďarskem, takže tam lidi dělali co?“</p>
			<p class="MLP_text ParaOverride-1">„Pašovali?“ napadlo Terezu.</p>
			<p class="MLP_text ParaOverride-1">„Přesně. Kalčíkův děda i&#160;táta byli četníci a&#160;stýkali se s&#160;finančáky. Kalčíkova otce přeložili do Čech teprve po válce. Kalčík měl vadu zraku, i&#160;když byl na vojně na Šumavě, proseděl dva roky v&#160;kanceláři. Ale potkal staré finančáky, kteří roky honili Kiliána, a&#160;došlo mu, že je na místě, kde žil nejslavnější pašerák Evropy.</p>
			<p class="MLP_text ParaOverride-1">A&#160;právě tenkrát si Kalčík vzpomněl, co mu táta s&#160;dědou vyprávěli&#160;– jak finančáci ve východní Evropě zasvětili celé životy pronásledování pašeráků. V&#160;Čechách to služební řády nedovolovaly, finančáci se museli po deseti letech stěhovat, ale ve východní Evropě skládaly rodiny finančáků přísahy, že budou pronásledovat pašerácké rodiny až do smrti. Byly to finančácké a&#160;pašerácké dynastie, které po sobě šly i&#160;celá staletí.</p>
			<p class="MLP_text ParaOverride-1">A&#160;Kalčíkovi došlo, že může zabít nejslavnějšího pašeráka Evropy.“</p>
			<p class="MLP_text ParaOverride-1">„Asi tomu nerozumím,“ řekl jsem.</p>
			<p class="MLP_text ParaOverride-1">„Tak poslouchej. Celá slavná SNB nedokázala chytit jednoho pašeráka, a&#160;to bylo pořádné fiasko. Legenda o&#160;nepolapitelném Králi Šumavy se musela zničit. Komunisti to udělali takhle: nejdřív se zbavili místních, kteří Kiliána znávali&#160;– starousedlíků z&#160;Kaltenbachu, tedy z&#160;Nových Hutí. Byli to Němci, tak je odsunuli. Potom se zbavili Čechů, kteří se s&#160;Kiliánem stýkali&#160;– obchodníků a&#160;živnostníků z&#160;vesnic kolem Vimperka.“</p>
			<p class="MLP_text ParaOverride-1">„Jako pana Lampy.“</p>
			<p class="MLP_text ParaOverride-1">„Jako pana Lampy. Takže lidí, kteří věděli, kdo Kilián Nowotný ve skutečnosti byl, zůstalo jen pár.</p>
			<p class="MLP_text ParaOverride-1">A&#160;pak Kalčík vymyslel geniální způsob, jak celý národ přesvědčit, že si to SNB s&#160;Kiliánem vyřídila. Kalčík s&#160;Kachyňou zavraždili <span class="MLP_znak_kurziva_11b">Krále Šumavy</span> tak, aby to na plátně viděly tři miliony lidí, a&#160;bylo to.“</p>
			<p class="MLP_text ParaOverride-1">Zůstal jsem sedět beze slova. To bude táta koukat!</p>
			<p class="MLP_text ParaOverride-1">„Musíme za Kiliánovou dcerou&#160;– zeptat se, co si Kilián myslel a&#160;jak…“</p>
			<p class="MLP_text ParaOverride-1">„Nic vám neřekne.“</p>
			<p class="MLP_text ParaOverride-1">„Proč ne?“</p>
			<p class="MLP_text ParaOverride-1">„Estébáci Kiliánovi nikdy nedali pokoj. Jakmile měla StB podezření na činnost kurýrů u&#160;hranic na Šumavě, sledovala je klidně i&#160;šedesát kilometrů do vnitrozemí. Leckdy dostávala úplně bezcenné informace, jako že šel podezřelý na poštu nebo se s&#160;někým viděl v&#160;hospodě.</p>
			<p class="MLP_text ParaOverride-1">V&#160;roce 1957 prý na Kiliána udělali atentát, ale nevím, jestli to není jen další fáma.</p>
			<p class="MLP_text ParaOverride-1">Ale pravda je, že hned po Listopadu na jeho dceru vymysleli estébáci akci, která měla spolehlivě zabránit, aby se lidi v&#160;Čechách něco dozvěděli.“</p>
			<p class="MLP_text ParaOverride-1">„Jakou akci?“</p>
			<p class="MLP_text ParaOverride-1">„Přijeli do Röhrnbachu a&#160;začali jeho ženě a&#160;dětem&#160;– Kilián měl dvě dcery a&#160;syna&#160;– vyhrožovat.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Protože Kiliánovi potomci mohli po Listopadu v&#160;televizi vysvětlit, že jejich otec zachránil životy spoustě nevinných lidí, nikdy nikoho nezabil a&#160;že všechno, co o&#160;něm v&#160;Čechách natočili, byla lež&#160;– a&#160;navíc, že StB jejich otce pronásledovala i&#160;tady v&#160;Bavorsku.“</p>
			<p class="MLP_text ParaOverride-1">„Jak jim vyhrožovali?“</p>
			<p class="MLP_text ParaOverride-1">„Tvrdili, že jestli řeknou něco o&#160;tom, jak to ve skutečnosti bylo, seženou lidi, kteří potvrdí, že od nich Kilián předem vybral peníze a&#160;nakonec je přes hranici nepřevedl. A&#160;ti že dají Kiliánovu rodinu k&#160;soudu. Byl to samozřejmě nesmysl.“</p>
			<p class="MLP_text ParaOverride-1">„Myslíte, že nám Kiliánova dcera nic neřekne?“</p>
			<p class="MLP_text ParaOverride-1">„Ne. Jedna dcera i&#160;syn se odstěhovali hned po té návštěvě a&#160;druhá dcera, která pokračuje v&#160;otcově podnikání, se domluvila se sousedy, že s&#160;nikým mluvit nebudou.“</p>
			<p class="MLP_text ParaOverride-1">„Myslíte, že už nic nezjistíme?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">Tak tohle byl konec naší pouti. Neodvezu si Kiliánovu fotku a&#160;z&#160;naší knížky nebude nic.</p>
			<p class="MLP_text ParaOverride-1">Vypadal jsem asi hodně přepadle, protože farář nadhodil: „Od oběda tu mám bavorské špekové knedlíky. Ty bych snad ohřát zvládnul. A&#160;trocha zelí tu taky zbyla. Je trochu kyselé, ale třeba vám bude chutnat.“</p>
			<p class="MLP_text ParaOverride-1">„Já mám zelí rád. Děda říkal, že se cítil doma všude, kde vonělo zelí.“</p>
			<p class="MLP_text ParaOverride-1">Farář se rozesmál a&#160;já měl najednou taky lepší náladu.</p>
			<p class="MLP_text ParaOverride-1">Bavorské špekové knedlíky!</p>
			<p class="MLP_text ParaOverride-1">„Poslouchejte vy dva, máte vůbec kde spát?“</p>
			<p class="MLP_text ParaOverride-1">„No my, víte…“ rozhlédl jsem se po pokoji. Klidně bych přespal ve spacáku na zemi. Bylo tu teplo a&#160;mohli jsme se tu umýt!</p>
			<p class="MLP_text ParaOverride-1">Jenže Tereza zašeptala:</p>
			<p class="MLP_text ParaOverride-1">„Slyšíte to?“</p>
			<p class="MLP_text ParaOverride-1">Kdesi daleko za okny se ozývaly tlumené údery.</p>
			<p class="MLP_text ParaOverride-1">„Odbíjejí šestou,“ řekl farář.</p>
			<p class="MLP_text ParaOverride-1">Tereza vstala. „Musíme jít.“</p>
			<p class="MLP_text ParaOverride-1">„Počkej!? Kam jdeš?“ vykřikl jsem. „Můžem se tu najíst!“</p>
			<p class="MLP_text ParaOverride-1">Tereza se otočila k&#160;faráři: „Děkujem za všechno. To, co jste říkal o&#160;Kiliánovi, nám ještě nikdo nevyprávěl. A&#160;místo na přespání máme.“</p>
			<p class="MLP_text ParaOverride-1">„Vážně?“ zeptal se farář tónem učitele, který začíná tušit, že tady něco nehraje.</p>
			<p class="MLP_text ParaOverride-1">„Nedělejte si o&#160;nás starosti, opravdu máme kde spát.“</p>
			<p class="MLP_text ParaOverride-1">„Dobře. Já jen že se za pár minut vracím do Pasova, a&#160;pak už bude pozdě, abyste…“</p>
			<p class="MLP_text ParaOverride-1">„Opravdu se o&#160;nás nebojte. A&#160;ještě jednou vám děkujem,“ řekla Tereza a&#160;začala se obouvat.</p>
		</div>
</body>
</html>