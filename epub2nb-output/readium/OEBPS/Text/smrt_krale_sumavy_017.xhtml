<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="MLP_uroven2_kapitola ParaOverride-1">KAPITOLA JEDENÁCTÁ <a id="_idTextAnchor019"></a><br/>Čtvrtek 2.&#160;září</p>
			<p class="MLP_text_bez1radku ParaOverride-1">Stoupali jsme do prudkého kopce, dokud jsme se nedostali na lesní cestu. Slunce pražilo a&#160;já si vzpomněl, že jak jsem na obědě pospíchal, zapomněl jsem se napít, a&#160;teď jsem dostal pořádnou žízeň.</p>
			<p class="MLP_text ParaOverride-1">Taky nás hasiči mohli aspoň postříkat!</p>
			<p class="MLP_text ParaOverride-1">„Musím na záchod,“ řekla Tereza v&#160;jedné zatáčce a&#160;vydala se mezi stromy.</p>
			<p class="MLP_text ParaOverride-1">Zůstal jsem stát uprostřed lesní cesty sevřené z&#160;obou stran trsy ostružiní, maliní a&#160;kopřiv. Louže v&#160;písku na cestě vypadala celkem čistě. Sehnul jsem se, abych prozkoumal, jestli se v&#160;ní nemnoží nějaké mikroorganismy.</p>
			<p class="MLP_text ParaOverride-1">Pak se za mnou ozvaly kroky. Zvedl jsem se, abych se zeptal Terezy, jak daleko to ještě je.</p>
			<p class="MLP_text ParaOverride-1">Jenže místo otázky musely mé hlasivky zápasit s&#160;dvěma chapadly, která mě popadla za krk a&#160;pořádně ho stiskla.</p>
			<p class="MLP_text ParaOverride-1">Mikloszova tvář mě uhranula, jako bych ji viděl poprvé. Šedivé oči měly barvu ostří nože a&#160;pod nosem mu jako hřebíčky rašily tmavé vousy.</p>
			<p class="MLP_text ParaOverride-1">„Tvůj táta dělá geocaching, co?“</p>
			<p class="MLP_text ParaOverride-1">„Uuuuuuu…“ Sevření povolilo, abych mohl zašeptat jediné slovo: „Jo.“</p>
			<p class="MLP_text ParaOverride-1">„Dá se na tom trhnout?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Taky mi to přijde ujetý. Takže se zeptám jenom jednou.“ Z&#160;kapsy vytáhl lovecký nůž, jehož čepel se na slunci hrozivě leskla. „Vo co v&#160;tom parku jde?“</p>
			<p class="MLP_text ParaOverride-1">„Já nevím.“</p>
			<p class="MLP_text ParaOverride-1">„Přemejšlej. Proč by chtěl někdo ovládat celou Šumavu?“</p>
			<p class="MLP_text ParaOverride-1">Čepel mi přejela po krku a&#160;moje nohy se zabořily do bláta. Připadal jsem si, jako bych se propadal do rašeliny.</p>
			<p class="MLP_text ParaOverride-1">„Říkám ti, že nevím, vo co jde!“</p>
			<p class="MLP_text ParaOverride-1">„Radši to vyklop.“</p>
			<p class="MLP_text ParaOverride-1">„A&#160;co?“</p>
			<p class="MLP_text ParaOverride-1">„Po čem jdete s&#160;Terezou?“</p>
			<p class="MLP_text ParaOverride-1">„Po ničem.“</p>
			<p class="MLP_text ParaOverride-1">„A&#160;co děláte tady? Tady přece nikdo nebydlí, jenom stará Naj­manka.“</p>
			<p class="MLP_text ParaOverride-1">„Jo.“ Konečně něco, s&#160;čím jsem mohl s&#160;Mikloszem souhlasit!</p>
			<p class="MLP_text ParaOverride-1">„Najmanová.“ Zamyslel se. „Ta učila Tomáše Holýho, že jo?“</p>
			<p class="MLP_text ParaOverride-1">Tentokrát jsem neodpověděl.</p>
			<p class="MLP_text ParaOverride-1">„Jde vo jeho trička? Nebo čepice? Pomohl bych vám je prodat.“</p>
			<p class="MLP_text ParaOverride-1">V&#160;Praze jsem znal dvanáctileté magory, které zajímalo jenom, jak vydělat prachy. Jako třeba Vytloukal, co prodával tatranky. Když zrovna nelákal spolužáky&#160;– zákazníky, vykládal o&#160;malých Američanech, kteří už na začátku puberty zakládali firmy a&#160;vydělávali miliony. <span class="MLP_znak_kurziva_11b">Možná to má co dělat s&#160;hormonama, nesmíš prokaučovat jejich nástup,</span> pošeptal mi jednou při vlastivědě.</p>
			<p class="MLP_text ParaOverride-1">„Dobře,“ řekl jsem. „Dáme ti dvacet procent z&#160;každýho trička.“</p>
			<p class="MLP_text ParaOverride-1">Jenže Miklosz chtěl slyšet něco jiného. Byl to přesně ten rozhovor, ve kterém říkáte výhradně to, co nikdo nechce slyšet&#160;– něco jako zkoušení u&#160;tabule.</p>
			<p class="MLP_text ParaOverride-1">Místo pětky do žákovské mě Miklosz sevřel jako ve svěráku.</p>
			<p class="MLP_text ParaOverride-1">„Nikdo tě tu nezná, že ne?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„A&#160;budeš se tu potulovat, že jo?“</p>
			<p class="MLP_text ParaOverride-1">„To asi budu.“</p>
			<p class="MLP_text ParaOverride-1">„Starý lidi ti budou leccos vykládat.“</p>
			<p class="MLP_text ParaOverride-1">„Možná.“</p>
			<p class="MLP_text ParaOverride-1">„Jestli uslyšíš něco o&#160;smlouvě z&#160;roku 1929, řekneš o&#160;tom jenom mně!“</p>
			<p class="MLP_text ParaOverride-1">„Jaká smlouva…?“</p>
			<p class="MLP_text ParaOverride-1">„Ptám se, jestli mi rozumíš?“</p>
			<p class="MLP_text ParaOverride-1">„Z&#160;roku 1929? Proč bys…?“</p>
			<p class="MLP_text ParaOverride-1">„Drž už zobák a&#160;řekni, že jo!“</p>
			<p class="MLP_text ParaOverride-1">„Ale proč…?“</p>
			<p class="MLP_text ParaOverride-1">Čepel nože se přestala dotýkat mého krku. Miklosz udělal krok vzad, aby se rozmáchl.</p>
			<p class="MLP_text ParaOverride-1">Natáhl mi takovou, že jsem se poroučel do příkopu.</p>
			<p class="MLP_text ParaOverride-1">Spadl jsem tak nešťastně, že jsem nedokázal vstát. Z&#160;jedné strany trčel vedle mojí hlavy pařez obrostlý ostružiním a&#160;z&#160;druhé ohromný trs kopřiv, které mě pálily na celém těle.</p>
			<p class="MLP_text ParaOverride-1">Natáhl jsem před sebe ruku a&#160;chvíli s&#160;ní mával ve vzduchoprázdnu. Pak jsem se opřel zády o&#160;zem a&#160;hmatal po něčem, co by mi pomohlo se zvednout, jenže moje ruce nacházely jen samé nepříjemné pichlavé věci&#160;– ostružiny, maliní a&#160;kopřivy.</p>
			<p class="MLP_text ParaOverride-1">Potom jsem uslyšel, jak se Tereza vrací z&#160;lesa a&#160;zpívá si nějakou písničku. Představil jsem si, jak u&#160;cesty vyčuhuje z&#160;hradby ostružiní opuštěná bezmocná ruka.</p>
			<p class="MLP_text ParaOverride-1">„Jsem tady!“ křičel jsem.</p>
			<p class="MLP_text ParaOverride-1">„Co se stalo?“</p>
			<p class="MLP_text ParaOverride-1">„Miklosz.“</p>
			<p class="MLP_text ParaOverride-1">Tereza seskočila do příkopu. Kopřivy a&#160;ostružiní ji šlehaly do kolenou a&#160;stehen, ale vytáhla mě ven. Znovu jsem si vzpomněl na nebožáky ztracené v&#160;rašelině a&#160;děkoval bohu, že jsem spadl jenom do ostružin.</p>
			<p class="MLP_text ParaOverride-1">„Dík,“ řekl jsem, když jsem se postavil na nohy. Z&#160;nosu mi tekla krev. V&#160;levé ruce jsem držel malinový šlahoun. Odhodil jsem ho na cestu a&#160;pak si z&#160;lýtek a&#160;stehen vytahoval ostružinové trny a&#160;škrábal se po celém těle.</p>
			<p class="MLP_text ParaOverride-1">„Někdo nás slyšel a&#160;řekl mu, kam jdem.“</p>
			<p class="MLP_text ParaOverride-1">Se zakloněnou hlavou jsem polykal krev. Občas mi kapka ukápla na tričko nebo na zem.</p>
			<p class="MLP_text ParaOverride-1">„Vypadáš jak postřelenej emigrant,“ řekla Tereza.</p>
			<p class="MLP_text ParaOverride-1">„Vtipný.“</p>
			<p class="MLP_text ParaOverride-1">„To není vtipný. Tady jednou našli chlapa, kterýho střelili, když utíkal do Němec. Děda povídá: <span class="MLP_znak_kurziva_11b">Máme doma šroub na vytahování kulek.</span> Tak mu kulku vytáhli. Jen co se uzdravil, zase se pokusil přejít čáru, a&#160;to ho už péesáci domordovali.</p>
			<p class="MLP_text ParaOverride-1">V&#160;Německu měl ženu a&#160;ta loni přijela a&#160;chtěla vidět místo, kde její manžel umřel. Děda jí ukázal, kam to dostal. Pak nám dala krabici s&#160;bonbonama a&#160;odjela. Letos v&#160;květnu umřela v&#160;Mauthu, deset kilometrů od hranic.“</p>
			<p class="MLP_text ParaOverride-1">Jak to vypadalo, na Šumavě se jen střílelo a&#160;střílelo. Finanční stráže střílely po pašerákách a&#160;pašeráci stříleli na finanční stráž a&#160;pohraničníky, Němci stříleli na Čechy, Češi stříleli na Němce a&#160;nakonec Češi stříleli na hranicích na Čechy.</p>
			<p class="MLP_text ParaOverride-1">Ještě že Miklosz nenosí pistoli.</p>
			<p class="MLP_text ParaOverride-1">„Jdu domů.“</p>
			<p class="MLP_text ParaOverride-1">„Jdem za paní Najmanovou.“</p>
			<p class="MLP_text ParaOverride-1">Na žádnou návštěvu jsem neměl náladu. Nejradši bych šel domů, umyl si nos a&#160;šel spát. Jenže jsem se podíval na Tereziny nohy a&#160;spatřil obrovské popáleniny od kopřiv.</p>
			<p class="MLP_text ParaOverride-1">Jako bychom se nevraceli z&#160;hasičského cvičení, ale z&#160;nepovedené exkurze do chemičky.</p>
			<p class="MLP_text ParaOverride-1">„Je pozdě. Co řeknem doma?“</p>
			<p class="MLP_text ParaOverride-1">„Že se hasičská soutěž protáhla, protože se Míra Zátka opil.“</p>
			<p class="MLP_text ParaOverride-1">„To by šlo. Jak je to daleko?“</p>
			<p class="MLP_text ParaOverride-1">„Asi jenom pět kilometrů.“</p>
			<p class="MLP_text ParaOverride-1">Pět kilometrů!?</p>
			<p class="MLP_text ParaOverride-1">Tereza vyrazila do dalšího kopce a&#160;já se trmácel za ní. Aspoň že mi přestávala téct krev. Nejspíš jsem jí měl už plný žaludek a&#160;organismu mě začínalo být líto.</p>
			<p class="MLP_text ParaOverride-1">„Co ti Miklosz chtěl?“</p>
			<p class="MLP_text ParaOverride-1">„Myslí si, že budem prodávat trička a&#160;čepice s&#160;Tomášem Holým. A&#160;taky říkal něco o&#160;smlouvě z&#160;roku 1929.“</p>
			<p class="MLP_text ParaOverride-1">„Jo, Mikloszova smlouva,“ usmála se Tereza.</p>
			<p class="MLP_text ParaOverride-1">„Co je to za smlouvu?“</p>
			<p class="MLP_text ParaOverride-1">„Děda říkal, že v&#160;roce 1929, když začínala krize, dostala naše vláda jedinečnej nápad: chtěla prodat půlku Šumavy.“</p>
			<p class="MLP_text ParaOverride-1">„A&#160;komu?“</p>
			<p class="MLP_text ParaOverride-1">„Jednomu maďarskýmu obchodníkovi.“</p>
			<p class="MLP_text ParaOverride-1">„Počkej…“ Zastavil jsem se mezi dvěma kalužemi a&#160;na chvíli přestal vnímat svědění.</p>
			<p class="MLP_text ParaOverride-1">„Jo, byl to Mikloszův pradědeček.“</p>
			<p class="MLP_text ParaOverride-1">„Miklosz si myslí, že je dědicem půlky Šumavy? A&#160;jeho táta je exekutor? Je to tahle půlka?“</p>
			<p class="MLP_text ParaOverride-1">„Jasně, že je to tahle půlka. Miklosz a&#160;jeho táta si namlouvají, že národní park vznikl jen proto, aby se nedostali ke svýmu majetku.“</p>
			<p class="MLP_text ParaOverride-1">Podíval jsem se na zem&#160;– rozbahněná šumavská půda možná patřila mému spolužákovi.</p>
			<p class="MLP_text ParaOverride-1">Kam se hrabal Vytloukal s&#160;tatrankami.</p>
			<p class="MLP_text ParaOverride-1">Klopýtali jsme po louce ke smrkovému lesu. Mezi stromy tekl úzký potůček ztracený v&#160;mechu, přepažený mnoha padlými smrky.</p>
			<p class="MLP_text ParaOverride-1">Sehnul jsem se a&#160;nabral vodu do dlaní. Voněla lesem, téměř jako by nevytékala ze země, ale prýštila z&#160;kořenů stromů.</p>
			<p class="MLP_text ParaOverride-1">Uhasil jsem žízeň a&#160;omyl si tvář a&#160;nos.</p>
			<p class="MLP_text ParaOverride-1">Další čtyři kilometry jsme se potáceli rozježděnými lesními cestami, mezi popadanými stromy, uřezanými větvemi a&#160;pařezy trčícími ze země. Když jsme konečně vyšli z&#160;lesa, spatřili jsme dům paní Najmanové. Bylo to nejmrňavější stavení, jaké jsem si uměl představit. Vypadalo jako domeček z&#160;větviček a&#160;mechu, který za jedno odpoledne stihla na škole v&#160;přírodě postavit třída čtvrťáků.</p>
			<p class="MLP_text ParaOverride-1">Rozhlédl jsem se do všech stran. Po Mikloszovi nebyla nikde ani stopa.</p>
			<p class="MLP_text ParaOverride-1">Došli jsme ke dveřím a&#160;Tereza zaklepala.</p>
		</div>
</body>
</html>