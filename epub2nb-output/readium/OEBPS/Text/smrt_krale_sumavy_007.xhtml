<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola">K<a id="_idTextAnchor000"></a>APITOLA PRVNÍ <br/>P<a id="_idTextAnchor001"></a>ondělí 30.&#160;srpna</p>
			<p class="MLP_text_bez1radku ParaOverride-1">Probudilo mě zvonění zvonku.</p>
			<p class="MLP_text ParaOverride-1">„To budou oni!“ křičel táta. „Jděte někdo otevřít!“</p>
			<p class="MLP_text ParaOverride-1">„Nemůžu!“ volala máma a&#160;já pochopil, co bude následovat.</p>
			<p class="MLP_text ParaOverride-1">„Tomáši, jdi otevřít!“ ozvali se oba z&#160;různých koutů našeho bytu.</p>
			<p class="MLP_text ParaOverride-1">„Kdo to je?“</p>
			<p class="MLP_text ParaOverride-1">„Filmaři.“</p>
			<p class="MLP_text ParaOverride-1">„A&#160;můžu na Facebook?“</p>
			<p class="MLP_text ParaOverride-1">„Ne, jedeme pryč.“</p>
			<p class="MLP_text ParaOverride-1">„Kam?“</p>
			<p class="MLP_text ParaOverride-1">„JDI OTEVŘÍT!“</p>
			<p class="MLP_text ParaOverride-1">Před dvěma lety se u&#160;nás natáčel film <span class="MLP_znak_kurziva_11b">Kuky se vrací.</span> Když jsem tenkrát seběhl dolů, venku stáli dva obři. Jeden byl režisér Svěrák a&#160;druhý jeho kameraman. Oba byli tak velcí, že se v&#160;předsíni několikrát hlavou praštili o&#160;lustr.</p>
			<p class="MLP_text ParaOverride-1">Kameraman vytáhl krabičku, kterou měřil světlo. Myslel jsem, že s&#160;ním budu chodit z&#160;pokoje do pokoje a&#160;dívat se, jak pracuje. Jenže v&#160;obýváku se na mě obrátil: <span class="MLP_znak_kurziva_11b">U</span>&#160;<span class="MLP_znak_kurziva_11b">sebe v&#160;pokoji máš určitě spoustu krásnejch novejch hraček, že jo?</span> Když se za nimi vydala máma, Svěrák se bezelstně usmál a&#160;otázkou <span class="MLP_znak_kurziva_11b">Potřebujete něco?</span> se zbavil i&#160;jí.</p>
			<p class="MLP_text ParaOverride-1">Sotva si prohlédli byt&#160;– přirozeně je zaujal obývák se starožitným klavírem&#160;– zeptal se Svěrák: <span class="MLP_znak_kurziva_11b">Můžu si u&#160;vás dojít na záchod?</span></p>
			<p class="MLP_text ParaOverride-1">Pak se během pár dní v&#160;ulici rozneslo, že se u&#160;nás bude natáčet film, a&#160;táta se chlubil sousedům: <span class="MLP_znak_kurziva_11b">Svěrák byl u&#160;nás na záchodě!</span></p>
			<p class="MLP_text ParaOverride-1">Teď jsem sbíhal po schodech a&#160;prosklenými dveřmi viděl dva kluky a&#160;holku. Kluci byli vysocí, takže se daly předpokládat další nárazy do lustru.</p>
			<p class="MLP_text ParaOverride-1">„Ty jsi Jungwirth?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Posílá nás Tobiáš. Jdem okouknout tvůj pokoj.“</p>
			<p class="MLP_text ParaOverride-1">„Máte krabičku na světlo?“ zeptal jsem se, abych ukázal, že vím, jak to chodí.</p>
			<p class="MLP_text ParaOverride-1">„Jasně, že jo.“</p>
			<p class="MLP_text ParaOverride-1">Vydali jsme se do prvního patra. Otevřel jsem dveře do bytu a&#160;nechal kluky, ať se bouchnou do hlavy. Jestli se bouchnul do hlavy Svěrák, těmhle dvěma to určitě neuškodí. Dívčina hlava lustr minula o&#160;pár centimetrů. Táta vyšel z&#160;koupelny a&#160;utíral si tvář do ručníku. Máma měla ty nejrozcuchanější vlasy, jaké jsem na ní kdy viděl.</p>
			<p class="MLP_text ParaOverride-1">„Přišli jsme si vyfotit dětský pokoj,“ řekla dívka. „Je to tady?“</p>
			<p class="MLP_text ParaOverride-1">„Ano. A&#160;nezouvejte se.“</p>
			<p class="MLP_text ParaOverride-1">Vydal jsem se za našimi návštěvníky a&#160;oni se překvapeně otočili.</p>
			<p class="MLP_text ParaOverride-1">„Hele, když nestačíš včas utýct, budeš na fotce,“ zašklebil se na mě fotograf.</p>
			<p class="MLP_text ParaOverride-1">„A&#160;ta ti ukradne duši,“ pohrozila mi dívka.</p>
			<p class="MLP_text ParaOverride-1">Poroučel jsem se do kuchyně.</p>
			<p class="MLP_text_bez1radku_-12-0- ParaOverride-1">Táta s&#160;mámou si dělali opékané tousty a&#160;táta říkal: „S&#160;trochou štěstí by to mohlo vyjít.“</p>
			<p class="MLP_text ParaOverride-1">„Co by mohlo vyjít?“ zeptal jsem se.</p>
			<p class="MLP_text ParaOverride-1">„Nic.“</p>
			<p class="MLP_text ParaOverride-1">„Co tu budou natáčet?“</p>
			<p class="MLP_text ParaOverride-1">„Nevíme, je to narychlo.“</p>
			<p class="MLP_text ParaOverride-1">„Můžu na Facebook?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">Vzal jsem si toast, nalil čaj a&#160;sedl si ke stolu. Na zdi visel obrázek draka, který jsem namaloval, když mi bylo osm. Mámě se líbil, zarámovala ho a&#160;pověsila nad stůl, abychom ho my i&#160;návštěvy měli na očích. Obrázek se stejně jako náš obývák a&#160;kuchyně objevil v&#160;<span class="MLP_znak_kurziva_11b">Kukym,</span> ale nikdo ze spolužáků mi nevěřil, že natáčeli u&#160;nás. Nebylo mi vůbec nic platné, že jsem uprostřed filmu v&#160;kině vyskakoval ze sedadla a&#160;křičel: <span class="MLP_znak_kurziva_11b">Koukejte</span>, <span class="MLP_znak_kurziva_11b">to je u&#160;nás doma, to je naše kuchyně!</span></p>
			<p class="MLP_text ParaOverride-1">„Hrozně drobíš,“ řekla mi máma.</p>
			<p class="MLP_text ParaOverride-1">„To drobí ten toast.“</p>
			<p class="MLP_text ParaOverride-1">„Hele, Tomáši, nebuď na mámu drzej.“</p>
			<p class="MLP_text ParaOverride-1">„Já nejsem drzej.“</p>
			<p class="MLP_text ParaOverride-1">„Můžu na okamžik?“ Dívka se zjevila ve dveřích, jako by ji tam přenesl nějaký filmový trik.</p>
			<p class="MLP_text ParaOverride-1">„Jistě.“</p>
			<p class="MLP_text ParaOverride-1">„Kolik ti je?“ zeptala se mě.</p>
			<p class="MLP_text ParaOverride-1">„Dvanáct,“ řekl jsem, i&#160;když mi už za dva týdny mělo být třináct.</p>
			<p class="MLP_text ParaOverride-1">Potom se otočila k&#160;našim. „Můžeme si vašeho syna vyfotit? Někdy je jistější mít na fotce i&#160;postavu. A&#160;neboj, neukradnem ti duši,“ zamrkala na mě. „To byl jenom vtip.“</p>
			<p class="MLP_text ParaOverride-1">Máma přikývla, já se zdvihl a&#160;došel k&#160;oknu ve svém pokoji. Jeden soused venčil psa, druhý kouřil cigaretu a&#160;třetí nesl odpadky ke kontejneru. Nebe nad Letnou bylo modré a&#160;letadla mířila k&#160;Ruzyni. Naše šedomodrá octavia parkovala před domem. Táta říkal, že někam pojedem. Asi do Bauhausu.</p>
			<p class="MLP_text ParaOverride-1">Ozvalo se pár rychlých cvaknutí.</p>
			<p class="MLP_text ParaOverride-1">„A&#160;je to. Duši máš pořád tam, cos ji měl, ne?“</p>
			<p class="MLP_text_bez1radku_-12-0- ParaOverride-1">Když jsem se vrátil do kuchyně, máma mi už zabalila dvě tašky.</p>
			<p class="MLP_text ParaOverride-1">„Pamatuješ si Magdu?“</p>
			<p class="MLP_text ParaOverride-1">„Tu s&#160;tím zlomeným prstem?“</p>
			<p class="MLP_text ParaOverride-1">„Jo. Má chalupu na Šumavě, na kterou nejezdí, protože je bez peněz, a&#160;bude ráda, když se tam někdo zajede podívat.“</p>
			<p class="MLP_text ParaOverride-1">„To pojedem jenom na dva dny?“</p>
			<p class="MLP_text ParaOverride-1">„Mámě to udělá dobře,“ dodal táta.</p>
			<p class="MLP_text ParaOverride-1">Máma poslední rok prostonala. Dlouho se nevědělo, co jí je, a&#160;pak se na testech dozvěděla, že dostala akutní boreliózu, protože ji kouslo klíště.</p>
			<p class="MLP_text ParaOverride-1">„Můžu si vzít empétrojku?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„A&#160;notebook?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">Sešli jsme k&#160;autu. Otevřel jsem zadní dveře, nasoukal se na sedadlo a&#160;natáhl si nohy.</p>
			<p class="MLP_text ParaOverride-1">„Nemel se tam,“ řekl táta.</p>
			<p class="MLP_text ParaOverride-1">„Já se nemelu.“</p>
			<p class="MLP_text ParaOverride-1">„A&#160;nesahej na to okno.“</p>
			<p class="MLP_text ParaOverride-1">„Já na vokno nesahám. A&#160;nechte mě chvíli na pokoji!“</p>
			<p class="MLP_text ParaOverride-1">„Ty máš ale náladu, Tomáši,“ ozvala se máma. „Jsou to jenom dva normální dny.“</p>
			<p class="MLP_text ParaOverride-1">„Jenže to jsou dva poslední dny prázdnin! Ty nikdy nejsou normální!“</p>
		</div>
</body>
</html>