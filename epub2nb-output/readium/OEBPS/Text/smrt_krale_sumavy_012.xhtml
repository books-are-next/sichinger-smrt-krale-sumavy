<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="MLP_uroven2_kapitola ParaOverride-1">KAPITOLA ŠESTÁ <br/><a id="_idTextAnchor009"></a>Středa 1.&#160;září</p>
			<p class="MLP_text_bez1radku ParaOverride-1">Za mnou někdo zašeptal: „Jestli to není pro prvňáky a&#160;druháky, bude to fakt pro silný nervy!“</p>
			<p class="MLP_text ParaOverride-1">Pak se otevřely dveře a&#160;do třídy vstoupil vysoký stařec. Na sobě měl světle modrou košili s&#160;bílými knoflíky a&#160;světlé plátěné kalhoty. Byl ohnutý a&#160;ke stolku se šoural celé dvě minuty. Stáli jsme v&#160;lavicích a&#160;nehýbali se. Většina z&#160;nás ani nedýchala, jak jsme se mu snažili pomáhat, aby došel až ke stolku.</p>
			<p class="MLP_text ParaOverride-1">Konečně se mu to podařilo. Usadil se a&#160;paní učitelka na nás kývla, abychom si sedli. Pán si sedal tak pomalu, že kdyby si takhle sedalo nějaké dítě, dostalo by poznámku, že se chová neukázněně. Navíc při tom hrozivě vzdychal. Ve třídě vládlo takové ticho, že nic jiného než vzdychání nebylo slyšet.</p>
			<p class="MLP_text ParaOverride-1">Paní učitelka se nadechla a&#160;řekla: „Jak víte, každý rok pořádáme besedu s&#160;někým, kdo pamatuje Šumavu za starých časů. Dnes si popovídáme s&#160;panem Lampou. Pan Lampa se narodil ve Zdíkovci, kde jeho tatínek míval obchod a&#160;firmu. A&#160;pan Lampa má důvod, proč se přišel podívat k&#160;nám na Borovou Ladu.“</p>
			<p class="MLP_text ParaOverride-1">„Jsem tady a&#160;hned vám řeknu proč,“ řekl pan Lampa a&#160;rozkašlal se. Kašlal asi minutu a&#160;teprve potom přestal. „Ten důvod je hajnej Hrdlička. Ale poslouchejte: můj táta měl obchod s&#160;kamnama. Prodával na splátky kamna lidem po Šumavě. Chudejm lidem, který žili tady nahoře, ve Ferchenhaidu, jak se dneska říká, Borový Ladě, a&#160;na Kaltenbachu, to jsou dneska Nový Hutě. To bylo ve třicátejch letech.</p>
			<p class="MLP_text ParaOverride-1">Táta prodával kamna na splátky Němcům, Čechům i&#160;Židům, bylo mu to jedno, jestli je člověk takovej, nebo makovej.</p>
			<p class="MLP_text ParaOverride-1">A&#160;pak, jak se to začalo motat s&#160;Němcema, na jaře osmatřicátýho, to už vypadalo, že bude válka, táta poprosil všechny svý zákazníky, a&#160;to byli většinou samí chudí lidi, protože tady nahoře žádní boháči nebyli, jestli by nebyli tak hodný a&#160;nezaplatili mu do konce léta. A&#160;víte, co se stalo?“</p>
			<p class="MLP_text ParaOverride-1">Všichni ve třídě mlčeli. Nikdo se dokonce ani nepohnul.</p>
			<p class="MLP_text ParaOverride-1">„Lidi mu během tejdne zaplatili. A&#160;to je něco, co bych chtěl, abyste si pamatovali. Že tady na Šumavě žili vždycky poctiví lidi. Budete si to pamatovat?“</p>
			<p class="MLP_text ParaOverride-1">„Budeme,“ odpovědělo několik mých spolužáků stísněným hlasem, jako by si nebyli svou pamětí úplně jistí.</p>
			<p class="MLP_text ParaOverride-1">„Nebyli bohatý, ale slušný.“ Oči mu na okamžik zaslzely. „Kde jsem to přestal?“</p>
			<p class="MLP_text ParaOverride-1">Bylo těžké říct, kde přestal, a&#160;já se podíval na paní učitelku, která kupodivu nevypadala vyděšená, že tenhle pán bude plést páté přes deváté.</p>
			<p class="MLP_text ParaOverride-1">Návštěvy, které k&#160;nám v&#160;Praze chodily do školy, se nikdy neptaly, kde přestaly. Přednášely o&#160;tom, jak nebrat drogy a&#160;vyhýbat se místům, kde by je do nás mohli píchnout, jak si mýt ruce a&#160;vyhnout se žloutence. Dvakrát za rok jsme mívali rozhovor s&#160;psychologem o&#160;tom, jak poznat na Facebooku nebo ICQ úchyla. Stačilo znát všechna sprostá slova, která úchylové užívají jako jména, takže když se mezi vašimi přáteli objevil Honza Šuk, ocitli jste se v&#160;potenciálním nebezpečí a&#160;odmítli ho.</p>
			<p class="MLP_text ParaOverride-1">Ovšem návštěvy důchodců, kteří by nám vyprávěli o&#160;tom, jak to chodilo na Štrosmajeráku, jsme nemívali. A&#160;taky se tam děly věci, jedna paní tam před lety najela náklaďákem do davu a&#160;zabila spoustu lidí. Tu jsme ale do školy nepozvali.</p>
			<p class="MLP_text ParaOverride-1">„Říkal jste, že jste ve Zdíkovci mívali obchod,“ připomněla panu Lampovi Tereza.</p>
			<p class="MLP_text ParaOverride-1">„Víte, kde je Zdíkovec?“</p>
			<p class="MLP_text ParaOverride-1">„Víme,“ odpověděli všichni a&#160;já byl rád, že nikdo nechce, abych osaměle prohlašoval, že o&#160;Zdíkovci nemám ani páru.</p>
			<p class="MLP_text ParaOverride-1">„Tam jsme na zahradě mívali seník. Seník měl díru a&#160;tou dírou se do něj dalo vlézt v&#160;noci tak, že si nikdo ze vsi ničeho nevšiml. A&#160;tam přespával Kilián. Víte, kdo to byl Kilián Nowotný?“</p>
			<p class="MLP_text ParaOverride-1">Všichni ve třídě zvedli ruce a&#160;křičeli jeden přes druhého.</p>
			<p class="MLP_text ParaOverride-1">„To byl Král Šumavy! Slavnej pašerák! Natočili o&#160;něm film <span class="MLP_znak_kurziva_11b">Král Šumavy!</span>“</p>
			<p class="MLP_text ParaOverride-1">Nemohl jsem věřit vlastním očím&#160;– všichni tady znali Kiliána!</p>
			<p class="MLP_text ParaOverride-1">„Víte, kdy jsem ho viděl poprvý? To mi bylo jako vám. Jednou večer jdu kolem seníku, řekl bych, že byl tak rok 34, to mi mohlo bejt čtrnáct, a&#160;najednou na mě vykoukne chlap celej v&#160;černým. Pašeráci chodívali oblečený v&#160;tmavejch šatech a&#160;obličeje si začerňovali sazema. A&#160;taky si hlídali, aby jejich dcery nechodily s&#160;mládencema z&#160;konkurenčních pašeráckejch rodin, protože rodinná pašerácká stezka byla stejně vzácným majetkem jako hospodářství nebo stádo krav.</p>
			<p class="MLP_text ParaOverride-1">Tak tenhle chlap na mě vybafne:</p>
			<p class="MLP_text ParaOverride-1"><span class="MLP_znak_kurziva_11b">Máš rejžáky?</span></p>
			<p class="MLP_text ParaOverride-1">A<span class="CharOverride-2">&#160;</span>já říkám: <span class="MLP_znak_kurziva_11b">Ne.</span></p>
			<p class="MLP_text ParaOverride-1">A&#160;von povídá: <span class="MLP_znak_kurziva_11b">Chceš si vydělat?</span></p>
			<p class="MLP_text ParaOverride-1">A&#160;já říkám: <span class="MLP_znak_kurziva_11b">Jo.</span></p>
			<p class="MLP_text ParaOverride-1"><span class="MLP_znak_kurziva_11b">Tak mi sežeň do zejtřka sto rejžáků.</span></p>
			<p class="MLP_text ParaOverride-1"><span class="MLP_znak_kurziva_11b">Kde je vemu?</span></p>
			<p class="MLP_text ParaOverride-1"><span class="MLP_znak_kurziva_11b">To bude vědět táta. Jsi mladej Lampa, že jo? Kluci ti říkaj Lampička, ne?</span></p>
			<p class="MLP_text ParaOverride-1"><span class="MLP_znak_kurziva_11b">Jo,</span> povídám. <span class="MLP_znak_kurziva_11b">To jsem já.</span></p>
			<p class="MLP_text ParaOverride-1">Tak jsem běžel za tátou a&#160;ten povídá: <span class="MLP_znak_kurziva_11b">Nikomu ani slovo! Do školy nechoď, vem ruksak, sháněj rejžáky, a&#160;kdyby se tě někdo ptal, řekneš, že na Stachách a&#160;ve Zdíkovci došly a&#160;máma s&#160;babičkou tě vyhnaly na kauf.</span></p>
			<p class="MLP_text ParaOverride-1">Vyrazil jsem ráno s&#160;ruksakem do Strakonic a&#160;do Vimperka a&#160;od hokynářů sehnal stovku rejžáků. Večer jsem je nechal na seníku, ráno byly pryč a&#160;za tejden mi tam Kilián nechal třicet korun.</p>
			<p class="MLP_text ParaOverride-1">Víte, kolik to tenkrát bylo? Byl jsem boháč!</p>
			<p class="MLP_text ParaOverride-1">Tady na Šumavě se vždycky pašovalo. Starý Slovani pašovali na západ med a&#160;vosk a&#160;ze západu se tahalo koření. V&#160;Čechách se pašoval cukerín, šňupací tabák, obyčejnej tabák, sůl, cigarety a&#160;léky, a&#160;na Slovensku se pašovalo víc jídlo, třeba i&#160;bažantí a&#160;křepelčí vejce.</p>
			<p class="MLP_text ParaOverride-1">U&#160;nás to měli pašeráci vždycky dobrý, místní si od nich půjčovali peníze, věřili jim víc než bankám, protože lidem pašovaný věci prodávali za rozumnou cenu a&#160;nepůjčovali na úroky. A&#160;víte, co si pašeráci vymejšleli, aby nikdo nechodil po jejich stezkách?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Strašidla. Pak věděli, že ten, kdo jde stejnou cestou jako oni, nebude obyčejnej chlap, ale financ.“</p>
			<p class="MLP_text ParaOverride-1">„A&#160;proč se pašovalo?“ zeptala se Tereza.</p>
			<p class="MLP_text ParaOverride-1">„Na konci devatenáctýho století začaly v&#160;Německu továrny vyrábět levnej cukerín a&#160;umělý sladidla. V&#160;Čechách zas měli velkej vliv cukrovarníci, vláda musela zajistit, aby vydělali co nejvíc peněz, a&#160;dovoz cukerínu zakázala. Za první republiky a&#160;za krize byl o&#160;cukerín zájem, protože byl mnohem levnější. Pašoval se ve stavebním dříví. Stačilo navrtat po délce kládu a&#160;do otvorů nacpat balíčky umělýho sladidla. Konce klád se zazátkovaly a&#160;zamazaly hlínou, a&#160;kdo by takovej paš našel, že jo?</p>
			<p class="MLP_text ParaOverride-1">Ty naše zatracený nepovedený vlády vůbec vyhlašovaly pořád nějaký zákazy dovozu, třeba pšenice z&#160;Německa, nebo ze dne na den zvýšily obchodníkům clo. To jste měli vidět, jak to lítalo! Jen co se zešeřilo, všichni, co bydleli na Kaltenbachu, teda na Novejch Hutích, si na záda hodili ruksaky a&#160;vyrazili do Bavorska pro pšenici.</p>
			<p class="MLP_text ParaOverride-1">Za noc jí přenesli do Zdíkovce tuny. Tam si ji vyzvedli obchodníci ze Strakonic a&#160;Příbrami a&#160;hned za ni zaplatili. Na konci třicátých let šlo ale všechno pašování do kelu. Ordneři, to byli takový fanatický Němci, přenášeli do Čech zbraně, výbušniny zavařený v&#160;konzervách Marily Rokycany, a&#160;s&#160;tím nechtěli normální slušný pašeráci jako Kilián nic mít.</p>
			<p class="MLP_text ParaOverride-1">Z&#160;Jáchymova se do Německa nosil přes hranice načerno i&#160;uran, Němci už tenkrát věděli, co je to za sílu.</p>
			<p class="MLP_text ParaOverride-1">Pašeráci byli chytrý. Povím vám takovou historku.</p>
			<p class="MLP_text ParaOverride-1">Jeden mladej Čech ze Šumavy pracoval v&#160;Bavorsku jako malíř pokojů. Den co den přecházel hranice a&#160;večer se vracel vždycky namol opilej a&#160;zpíval si písničky. Jeho maminka o&#160;něj měla starost a&#160;každý ráno se s&#160;ním loučila na hranici a&#160;prosila ho, aby už nepil.</p>
			<p class="MLP_text ParaOverride-1">Jednomu celníkovi lezlo jeho chování na nervy a&#160;mladíka zastavil: <span class="MLP_znak_kurziva_11b">Já už toho tvýho prozpěvování a&#160;vožírání mám tak akorát.</span> Vzal štafle a&#160;povalil je na zem. Štafle se rozbily, protože byly uvnitř dutý&#160;– kluk v&#160;nich pašoval cukerín. Dobrý, ne?“ pan Lampa se zasmál.</p>
			<p class="MLP_text ParaOverride-1">My jsme se taky zasmáli.</p>
			<p class="MLP_text ParaOverride-1">„Kde jsem to přestal s&#160;tím Kiliánem?“</p>
			<p class="MLP_text ParaOverride-1">„Nechal vám na seníku třicet korun.“</p>
			<p class="MLP_text ParaOverride-1">„Jo, těch třicet korun! No a&#160;potom přišla válka. Kilián sloužil u&#160;námořnictva a&#160;z&#160;vojny si přivedl velkýho psa. A&#160;namluvil si holku z&#160;Novejch Hutí.</p>
			<p class="MLP_text ParaOverride-1">Já po válce přebral tátovo podnik a&#160;prodával kamna. Firma Lampa Zdíkovec, to bylo tenkrát jméno!</p>
			<p class="MLP_text ParaOverride-1">Ve Vimperku jsme dělali kšefty, to byste koukali. Neměl někdo z&#160;vás příbuzný ve Vimperku?“</p>
			<p class="MLP_text ParaOverride-1">Zdvihl jsem ruku.</p>
			<p class="MLP_text ParaOverride-1">„Jak se jmenuješ?“</p>
			<p class="MLP_text ParaOverride-1">„Jungwirth.“</p>
			<p class="MLP_text ParaOverride-1">„Jungwirth! Ještě mi řekni, že se tvůj děda jmenoval Franz!“</p>
			<p class="MLP_text ParaOverride-1">„Jmenoval.“</p>
			<p class="MLP_text ParaOverride-1">„Toho jsem znal! To byl ale šikovnej topenář! Němec jak poleno, že jo?“</p>
			<p class="MLP_text ParaOverride-1">Nejistě jsem se rozhlédl kolem, ale nevypadalo to, že by někoho překvapilo, že můj děda byl Němec.</p>
			<p class="MLP_text ParaOverride-1">„Víš, že mě ve Vimperku mlátili estébáci? Nasadili na nás provokatéry.“</p>
			<p class="MLP_text ParaOverride-1">„Kdo to byli provokatéři?“ zeptal se Daniel.</p>
			<p class="MLP_text ParaOverride-1">„A&#160;víš, kdo to byli komunisti?“</p>
			<p class="MLP_text ParaOverride-1">„To byli zloději, co vzali mý babičce šest krav, dva koně, čtyři pole a&#160;zahradu s&#160;rybníkem.“</p>
			<p class="MLP_text ParaOverride-1">„Správně. Tenkrát, když se dostali k&#160;moci, to bylo po Únoru 48, provokatéři dělali tohle: přišel za mnou chlap a&#160;ptal se, jestli by u&#160;mě nemohl přespat. <span class="MLP_znak_kurziva_11b">Já tu jinak umrznu, autobus mi ujel,</span> povídá. No a&#160;já byl vod tý dobroty, že jsem ho nechal přespat na seníku. Co jsem taky měl dělat? Byl prosinec, mínus sedmadvacet, to bych ho poslal na smrt. Za dva dny si pro mě přišli esenbáci. <span class="MLP_znak_kurziva_11b">Tak jsme slyšeli, že u&#160;vás v&#160;seníku přespávaj cizí lidi, převaděči a&#160;překupníci, co? Neschovává se tam taky Kilián?</span> Tenkrát po něm šli jak diví, dělali obrovský akce, aby ho chytili.</p>
			<p class="MLP_text ParaOverride-1">Já povídám, že nic nevím, že jsem ho dlouho neviděl.</p>
			<p class="MLP_text ParaOverride-1">Jenže oni chtěli, abych na něj donášel. Já řekl, že nebudu. Zmlátili mě a&#160;pustili domů, ale to už jsem věděl, že po mně půjdou. Tak jsem se rozhodl, že vemu kramle.</p>
			<p class="MLP_text ParaOverride-1">Tady na Borovce byl nějakej hajnej Hrdlička, slušnej člověk, na kterýho nikdy nezapomenu. Kvůli němu jsem dneska přijel. Neznáte ho náhodou někdo?“</p>
			<p class="MLP_text ParaOverride-1">Ve třídě zavládlo ticho. O&#160;hajném Hrdličkovi nikdo nic nevěděl.</p>
			<p class="MLP_text ParaOverride-1">„No to nevadí, je to už let, že jo,“ pan Lampa vydal těžké povzdechnutí. „Hrdlička mě vyzvedl v&#160;noci nad Vimperkem u&#160;hospody U&#160;Koubů, tam, co bejvaly kasárna U&#160;Sloupu, a&#160;vedl mě přes Medvědí potok k&#160;Michlově Huti. Vyšli jsme nad Novým Světem a&#160;před náma stála Chalupská slať. Z&#160;tý jsem měl hroznej vítr, finančáci tam hlídali a&#160;přes Vydří potok neznal nikdo kromě Kiliána cestu.</p>
			<p class="MLP_text ParaOverride-1"><span class="MLP_znak_kurziva_11b">Tady si tě vyzvedne,</span> povídá Hrdlička. <span class="MLP_znak_kurziva_11b">Buď potichu a&#160;žádný blbosti.</span></p>
			<p class="MLP_text ParaOverride-1">Pak se ztratil ve tmě.</p>
			<p class="MLP_text ParaOverride-1">Stál jsem na kraji slatě, nad hlavou mi šuměly stromy a&#160;najednou se ve tmě objevil chlap.</p>
			<p class="MLP_text ParaOverride-1"><span class="MLP_znak_kurziva_11b">Lehni si na zem,</span> zašeptal německy. Já věděl, že Kilián mluví česky, i&#160;když s&#160;chybama, jeho máma byla Češka, a&#160;tak mi bylo divný, že na mě spustil německy.</p>
			<p class="MLP_text ParaOverride-1">Lehl jsem si na mokrou zem a&#160;povídám: <span class="MLP_znak_kurziva_11b">To jsem já, mladej Lampa, kupoval jsem pro vás ty rejžáky ve čtyřiatřicátým, pamatujete? Říkali mi Lampička…</span></p>
			<p class="MLP_text ParaOverride-1">Kilián řekl jen: <span class="MLP_znak_kurziva_11b">Znáš písničku</span> Ich hatt’ einen Kamaraten?</p>
			<p class="MLP_text ParaOverride-1"><span class="MLP_znak_kurziva_11b">Jo.<a id="_idTextAnchor010"></a></span></p>
			<p class="MLP_text ParaOverride-1"><span class="MLP_znak_kurziva_11b">Tak mi jí zahvízdej.</span> Sehnul se ke mně a&#160;zašeptal mi do ucha: <span class="MLP_znak_kurziva_11b">Hvízdej, ať vidím, že nejseš nějakej zatracenej ruskej špion.</span></p>
			<p class="MLP_text ParaOverride-1">Ležel jsem na promočený studený zemi, zuby mi drkotaly, nemohl jsem pořádně ani dejchat, ale nakonec jsem začal potichu hvízdat starou německou písničku, která se hraje vždycky, když padne německej voják. A&#160;zpívá se taky ve francouzský cizinecký legii.“</p>
			<p class="MLP_text ParaOverride-1">Pan Lampa se pokusil zahvízdat, ale hvízdání mu šlo dost špatně. Hudební výchovu by už asi učit nemohl.</p>
			<p class="MLP_text ParaOverride-1">„Už mi to moc nejde.“</p>
			<p class="MLP_text ParaOverride-1">„Hlavně, když jste ji zahvízdal, když vám šlo o&#160;život,“ zahlásila Tereza.</p>
			<p class="MLP_text ParaOverride-1">„Jo, to máš pravdu, děvče,“ uznal pan Lampa a&#160;rozesmál se. „Kde jsem to byl?“ Vypadalo to, že vždycky, když se pan Lampa rozesměje, zapomene, co říkal.</p>
			<p class="MLP_text ParaOverride-1">„Přecházel jste Vydří potok na Chalupský slati,“ napověděla mu Tereza.</p>
			<p class="MLP_text ParaOverride-1">„Jo. Kilián mě vedl. Přesně mi ukazoval, na který kousky země můžu šlápnout. Přes potok si postavil kameny, který měl schovaný pod drnama, a&#160;i kdybyste je hledali sto let, našli byste pendrek. Na druhým břehu je zase schoval. Pak jsme přebrodili Vltavu na Františkově, tam teď Kiliánovi postavila paní Pěničková pomník. Před Františkovem se k&#160;nám přidal Grabmüller, Němec, kterýho dva roky nato chytli a&#160;dostal patnáct let.</p>
			<p class="MLP_text ParaOverride-1">A&#160;já se ani nedivím. Ten člověk nebyl vůbec vopatrnej! Lezli jsme krpálem nahoru nad Františkov a&#160;von si klidně zapálil cigaretu. V&#160;noci, a&#160;to nesvítil měsíc, všude tma jak v&#160;pekle, tu cigaretu museli vidět snad až ve Vimperku! Kilián, kterej byl jinak klidnej a&#160;nemluvnej, se tak dopálil, že jsem se bál, že ho zamorduje.</p>
			<p class="MLP_text ParaOverride-1">Prošli jsme mezi Stanovou a&#160;Stolovou horou, tenkrát tam ještě vedla stará stezka, kterou pak vojáci schválně rozjezdili, aby jí nikdo nenašel. To už jsme byli kousek od hranice, jenže Bučinu jsme museli obloukem obejít, protože tam stála stanice finanční stráže. Hranici jsme překročili u&#160;pramenů Vltavy&#160;– tam, kde se říká na Sedmiskalí. Pak jsme vyšli na Siebensteinkopf, to je bavorskej kopec hned za hranicí, a&#160;sešli k&#160;nádrži na plavení dřeva, která se jmenuje Reschbach Klause. No a&#160;podél potoka, co z&#160;ní vytéká, jsme šli údolím. Všude na pěšině ležely kameny a&#160;já o&#160;ně furt zakopával. Ale už mi bylo veselejc, věděl jsem, že jsme v&#160;Bavorsku.</p>
			<p class="MLP_text ParaOverride-1">Čekali jsme ve Finsterau u&#160;kostela, a&#160;já si říkal, že pro nás přijede Kiliánův kamarád s&#160;náklaďákem, protože Kilián měl v&#160;Röhrnbachu firmu s&#160;palivovým dřívím.</p>
			<p class="MLP_text ParaOverride-1">Jenže se objevil volkswagen. To byl první volkswagen, kterej jsem v&#160;životě viděl. Dovezl nás až do Röhrnbachu. Kousek pod kostelem stál echt bavorskej barák s&#160;nápisem <span class="MLP_znak_kurziva_11b">Kilian Nowotny</span>&#160;– <span class="MLP_znak_kurziva_11b">Holz.</span></p>
			<p class="MLP_text ParaOverride-1">Tam jsem hodinku spal. Ještě před úsvitem mě Kilián vzbudil a&#160;povídá: <span class="MLP_znak_kurziva_11b">Dojdem na kraj vsi, tam pro tebe přijede auto. Já pudu napřed a&#160;ty se budeš držet kousek za mnou. Jestli se zastavím, obrátíš se, pomalu se vrátíš a&#160;tady počkáš.</span></p>
			<p class="MLP_text ParaOverride-1">Pamatuju si, že to ráno pršelo, všechny bavorský kopce stály v&#160;šeru a&#160;mlze kolem Röhrnbachu. A&#160;taky si pamatuju, že bylo úplný ticho a&#160;já se v&#160;tom tichu vydal za Kiliánem.</p>
			<p class="MLP_text ParaOverride-1">Ušli jsme asi sto metrů a&#160;na rohu ulice se Kilián zastavil. Chvíli jsem čekal, co dál, a&#160;pak jsem se radši vrátil k&#160;němu domů. Jeho pomocník mě pak dovedl do jinýho baráku. Ptám se proč a&#160;on povídá:</p>
			<p class="MLP_text ParaOverride-1"><span class="MLP_znak_kurziva_11b">I</span>&#160;<span class="MLP_znak_kurziva_11b">tady v&#160;Bavorsku jsou četníci, co udávaj. Potřebujou šmelit s&#160;Če­chama, akorát jim ještě nedošlo, že s&#160;komunistama to nepůjde tak snadno. Ale v&#160;Německu je bída a&#160;za cigarety by chlapi dali všechno.</span></p>
			<p class="MLP_text ParaOverride-1">Tak jsem v&#160;Röhrnbachu strávil ještě jednu noc. Ale Kiliána jsem neviděl, zase někam zmizel a&#160;ráno mě odvezl jeho pomocník. Vzal jsem to do Švýcar a&#160;nakonec skončil v&#160;Americe. Do Čech jsem přijel už jen umřít. Víte, co jsem si v&#160;Americe po Listopadu objednal ze všeho nejdřív?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Kompletní vydání Klostermanna. To byl taky král Šumavy, že jo? Četli jste od něj něco?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Cože? Nic jste nečetli?“</p>
			<p class="MLP_text ParaOverride-1">„Počkáme, až z&#160;toho bude film,“ řekl Daniel.</p>
			<p class="MLP_text ParaOverride-1">„A&#160;bude tam hrát Bruce Willis,“ zahlásil někdo. „Nebo Johnny Depp!“</p>
			<p class="MLP_text ParaOverride-1">Pan Lampa si povzdychl. „Zajímalo by mě, jak to s&#160;Kiliánem dopadlo. Takovej slavnej pašerák to byl a&#160;nikdo o&#160;něm nic neví.“</p>
			<p class="MLP_text ParaOverride-1">Tereza zdvihla ruku. „Můj děda mě prosil, abych vám ukázala tuhle fotku, našel ji na internetu. Říkala jsem mu, že se sem chystáte.“</p>
			<p class="MLP_text ParaOverride-1">„Co je to za fotku?“</p>
			<p class="MLP_text ParaOverride-1">„Kiliánův hrob.“ Tereza se vydala ke stolku a&#160;podala panu Lampovi fotku Kiliánova hrobu. Pan Lampa se na ni podíval a&#160;pak se rozplakal. Seděli jsme v&#160;lavicích a&#160;poslouchali jeho přerývavé vzlyky.</p>
			<p class="MLP_text ParaOverride-1">Fotografie spadla na stolek a&#160;pan Lampa si oběma rukama zakrýval oči, ze kterých se valily slzy.</p>
			<p class="MLP_text ParaOverride-1">„Kilián mi dvakrát zachránil život, jednou tady a&#160;jednou v&#160;Ba­vorsku.“ Hřbety rukou si utíral slzy a&#160;byly to chlapské ruce, které stěhovaly kamna z&#160;náklaďáků do šumavských chalup, ruce, které si třásly s&#160;rukama mého dědy.</p>
			<p class="MLP_text ParaOverride-1">A&#160;pak vzlyky pana Lampy přerušil zvuk, kterého jsem se bál.</p>
			<p class="MLP_text ParaOverride-1">Zvonilo na velkou přestávku, ve které si mě měl Miklosz podat.</p>
			<p class="MLP_text ParaOverride-1">„Chcete se ještě někdo na něco zeptat?“ zeptala se paní učitelka.</p>
			<p class="MLP_text ParaOverride-1">Čekal jsem obvyklý průběh diskuze s&#160;dospělými, když zazvoní na přestávku&#160;– dlouhé rozpačité ticho a&#160;šoupání nohou, jak se všichni budou snažit vyběhnout ze třídy co nejdřív.</p>
			<p class="MLP_text ParaOverride-1">Jenže místo rozpačitého ticha vylétly nahoru snad všechny ruce.</p>
			<p class="MLP_text ParaOverride-1">„Jak vypadal Král Šumavy?“ ptal se Daniel. „U&#160;nás na Horské Kvildě je řezbář, pan Pavel, a&#160;ten hledá Kiliánovo fotku. Vyřezal už ohromnou dřevěnou sochu Seppa Rankla a&#160;říkal, že Kilián k&#160;Šumavě patří a&#160;že nebude mít klid, dokud ho taky nevyřeže.“</p>
			<p class="MLP_text ParaOverride-1">„Já nevím, viděl jsem ho jenom ve tmě.“</p>
			<p class="MLP_text ParaOverride-1">„Mohl byste mu nakreslit obrázek.“</p>
			<p class="MLP_text ParaOverride-1">„Těmahle rukama? To bych, milej zlatej, už nesvedl.“</p>
			<p class="MLP_text ParaOverride-1">„Na čem Kilián vydělal nejvíc?“ zajímalo Terezu.</p>
			<p class="MLP_text ParaOverride-1">„Největší obchod udělal s&#160;prvníma benzínovejma zapalovačema. To byl kšeft! Říkalo se, že vydělal milion!“</p>
			<p class="MLP_text ParaOverride-1">„Milion korun?“ Ve třídě to zašumělo.</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Kolik ušel za noc?“</p>
			<p class="MLP_text ParaOverride-1">„Padesát kilometrů, i&#160;víc, a&#160;vždycky s&#160;plně naloženým batohem na zádech. Když už nemohl, schoval si něco do dutejch stromů, skal, kořenů…“</p>
			<p class="MLP_text ParaOverride-1">„Nemáte nějakou památku na Kiliána?“ napadlo mě.</p>
			<p class="MLP_text ParaOverride-1">„Jo, něco tu mám.“ Pan Lampa sáhl do kapsy a&#160;vytáhl kulatou kovovou krabičku. „Tohle mi dal Kilián v&#160;Röhrnbachu.“</p>
			<p class="MLP_text ParaOverride-1">Vstali jsme a&#160;nahrnuli se kolem stolku.</p>
			<p class="MLP_text ParaOverride-1">„Chceš se podívat, co to je?“ otočil se na mě. „Ty jsi ten Jungwirth, že jo?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Nastav dlaň.“</p>
			<p class="MLP_text ParaOverride-1">Nastavil jsem dlaň.</p>
			<p class="MLP_text ParaOverride-1">Pan Lampa mi do ní nasypal trochu hnědočerného prášku, který připomínal kafe smíchané s&#160;dynamitem nebo drcené koňské koblihy.</p>
			<p class="MLP_text ParaOverride-1">„Je to šňupací tabák starej padesát let. Myslíš, že bude fungovat?“</p>
			<p class="MLP_text ParaOverride-1">„Já nevím.“</p>
			<p class="MLP_text ParaOverride-1">„Jen to zkus, dej si do nosu,“ řekl pan Lampa.</p>
			<p class="MLP_text ParaOverride-1">„Do nosu?“</p>
			<p class="MLP_text ParaOverride-1">„Tys nikdy nešňupal?“</p>
			<p class="MLP_text ParaOverride-1">„Ne,“ řekl jsem udiveně.</p>
			<p class="MLP_text ParaOverride-1">„Může si šňupnout?“ pan Lampa se otočil na paní učitelku. Na okamžik jsme myslím všichni zapomněli, že jsme ve škole&#160;– a&#160;to se dětem stane jen párkrát za život.</p>
			<p class="MLP_text ParaOverride-1">„Jo, paní učitelko, ať si Tomáš šňupne, stejně je z&#160;Prahy, tomu už to plíce nezničí!“ vykřikl Daniel.</p>
			<p class="MLP_text ParaOverride-1">„Pro jednou to snad dovolit můžu,“ souhlasila paní učitelka.</p>
			<p class="MLP_text ParaOverride-1">Nasál jsem trochu tabáku do obou nosních dírek.</p>
			<p class="MLP_text ParaOverride-1">V&#160;nose mi přistál motýl. Pak jsem se nadechl a&#160;došlo mi, že motýl nese náklad dynamitu.</p>
			<p class="MLP_text ParaOverride-1">Vnitřek nosu mi explodoval. Kýchnul jsem a&#160;byla to taková rána, že jsem skoro upadl.</p>
			<p class="MLP_text ParaOverride-1">Všichni se rozesmáli, zatímco já měl pocit, že mi nos rozřezává obrovský diamant.</p>
			<p class="MLP_text ParaOverride-1">„Šňupali ho skláři, zbavoval nos a&#160;plíce prachu.“</p>
			<p class="MLP_text ParaOverride-1">„Co je v&#160;něm?“ zašeptal jsem.</p>
			<p class="MLP_text ParaOverride-1">„Popel, vápno, švestky,“ pan Lampa pokrčil rameny, jako by na tom, co se mi dostalo do dýchacího ústrojí, vůbec nezáleželo. Zato já pořád lapal po dechu.</p>
			<p class="MLP_text ParaOverride-1">„No,“ pan Lampa se začal pomalu zvedat, „vím, že vám začíná další hodina, tak se pomalu zvednu. Nechám vám tady svoji adresu, kdybyste něco o&#160;hajným Hrdličkovi zaslechli. A&#160;než se dobelhám támhle ke dveřím, řeknu vám tohle: Procestoval jsem celej svět, ale na člověka, co mi dvakrát zachránil život, nikdy nezapomenu.“</p>
			<p class="MLP_text ParaOverride-1">Znovu jsem pšíknul.</p>
			<p class="MLP_text ParaOverride-1">„Vidíš, je to svatá pravda. A&#160;nevěřte lžím. Viděli jste film <span class="MLP_znak_kurziva_11b">Král Šumavy</span>?“</p>
			<p class="MLP_text ParaOverride-1">„Jo,“ ozvali jsme se.</p>
			<p class="MLP_text ParaOverride-1">„Tak už se na něj nikdy nedívejte.“</p>
			<p class="MLP_text ParaOverride-1">Pan Lampa se vydal ke dveřím. Paní učitelka mu vyšla vstříc a&#160;chtěla ho nejspíš podepřít, ale pan Lampa zavrtěl hlavou.</p>
			<p class="MLP_text ParaOverride-1">V&#160;okamžiku, kdy vyšel ze dveří, zazvonilo, a&#160;tak skončila velká přestávka.</p>
			<p class="MLP_text ParaOverride-1">Miklosz stál u&#160;okna a&#160;svíral ruce v&#160;pěst.</p>
			<p class="MLP_text ParaOverride-1">Takovej starej děda, pomyslel jsem si, a&#160;zachránil mě před výpraskem.</p>
		</div>
</body>
</html>