<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">KAPITOLA OSMÁ <br/>St<a id="_idTextAnchor014"></a>ředa 1.&#160;září</p>
			<p class="MLP_text_bez1radku ParaOverride-1">Táta poprvé slyšel o&#160;filmu <span class="MLP_znak_kurziva_11b">Král Šumavy,</span> když mu bylo deset a&#160;chodil do školy ve Vimperku. Soudružka učitelka vykládala učivo a&#160;najednou zjistila, že tátův spolužák usnul na lavici s&#160;hlavou položenou na penále. Jmenoval se Marian Penzesz a&#160;jeho táta byl známý vimperský střelmistr, který pro lesy odstřeloval dynamitem pařezy, se kterými si lakatoše nevěděly rady. Kluci ze třídy měli pana Penzesze rádi, protože jim občas v&#160;lese předváděl, co dynamit s&#160;pařezy dokáže.</p>
			<p class="MLP_text ParaOverride-1"><span class="MLP_znak_kurziva_11b">Jak to, že tu spíš</span>, <span class="MLP_znak_kurziva_11b">Mariane?! V&#160;kolik jsi šel do postele?</span></p>
			<p class="MLP_text ParaOverride-1"><span class="MLP_znak_kurziva_11b">Ve tři čtvrtě na dvanáct, soudružko učitelko,</span> povídá rozespalý Marian.</p>
			<p class="MLP_text ParaOverride-1"><span class="MLP_znak_kurziva_11b">Ale takhle pozdě přece nemůžeš chodit spát!</span></p>
			<p class="MLP_text ParaOverride-1"><span class="MLP_znak_kurziva_11b">Díval jsem se na</span> Krále Šumavy.</p>
			<p class="MLP_text ParaOverride-1"><span class="MLP_znak_kurziva_11b">Aha,</span> zaváhala na okamžik soudružka učitelka a&#160;všichni pochopili, že se dívala taky. <span class="MLP_znak_kurziva_11b">Víš, proč ten film vysílají tak pozdě?</span></p>
			<p class="MLP_text ParaOverride-1"><span class="MLP_znak_kurziva_11b">To právě nevím.</span></p>
			<p class="MLP_text ParaOverride-1"><span class="CharOverride-2">Protože není vhodný pro děti.</span></p>
			<p class="MLP_text ParaOverride-1"><span class="CharOverride-2">Ale co když jsou některý děti zvědavý,</span><span class="MLP_znak_kurziva_11b"> co byl ten Král Šumavy vlastně zač?</span></p>
			<p class="MLP_text ParaOverride-1">Na tuhle otázku mu paní učitelka neodpověděla.</p>
			<p class="MLP_text ParaOverride-1">O&#160;přestávce se všichni spolužáci nahrnuli kolem Mariana. Do­zvěděli se, že Pražáky, kteří neznali cestu přes močál, polykala rašelina, že esenbáci pálili po pašerákách sapíkama v&#160;opuštěným mlýně, ale stejně to schytalo víc esenbáků i&#160;jeden krásnej šedivej vlčák, ale ten se nakonec uzdravil, i&#160;když podle Mariana, který měl doma lovecké psy a&#160;chodil s&#160;tátou střílet, by se z&#160;takovejch ran nikdy nevylízal.</p>
			<p class="MLP_text ParaOverride-1">Mého tátu nejvíc zajímala jedna věc: Jak to, že Mariana nechali rodiče koukat?</p>
			<p class="MLP_text ParaOverride-1"><span class="MLP_znak_kurziva_11b">Máma s&#160;tátou se dívali taky,</span> povídá Marian. <span class="MLP_znak_kurziva_11b">Táta říkal, že to bude pořádnej napínák. A&#160;taky že byl, ráno jsem měl z&#160;močálů takovej vítr, že jsem radši do louží na cestě vždycky nejdřív zapíchl větev.</span></p>
			<p class="MLP_text ParaOverride-1">Můj táta dorazil ze školy domů a&#160;hned na dědu uhodil.</p>
			<p class="MLP_text ParaOverride-1"><span class="MLP_znak_kurziva_11b">Proč jste mě nenechali koukat? Marian Penzesz se díval i&#160;s&#160;rodičema!</span></p>
			<p class="MLP_text ParaOverride-1"><span class="MLP_znak_kurziva_11b">Nechcem, aby tě tu od mala krmili lží,</span> vysvětlil mu děda. <span class="MLP_znak_kurziva_11b">Na</span> Krále Šumavy <span class="MLP_znak_kurziva_11b">se nebudeš dívat, co budu živ, protože já vím, že Kilián byl slušnej člověk, kterej zachránil život spoustě lidí.</span></p>
			<p class="MLP_text ParaOverride-1">Dědu jsem nepoznal, umřel ve Vimperku, když mi byly dva roky, ale teď mi došlo, že jestli obchodoval s&#160;Lampou a&#160;kupoval od něj topení, mohl Kiliána znát.</p>
			<p class="MLP_text ParaOverride-1">Táta pak viděl <span class="MLP_znak_kurziva_11b">Krále Šumavy,</span> až když mu bylo osmnáct. Od té doby ho viděl asi čtyřicetkrát, napsal o&#160;něm článek a&#160;teď se holedbal, že napíše knihu. Zjistil, že po válce Kiliána odsunuli do Bavorska, do Röhrnbachu, kde měl obchod s&#160;palivovým dřívím. Po Únoru ho kontaktovali Američani a&#160;on pro ně převáděl lidi každý den a&#160;za každého počasí.</p>
			<p class="MLP_text ParaOverride-1">Teď film naskočil na obrazovce a&#160;mě napadlo, že je to poprvé, co se na něj nedívám doma.</p>
			<p class="MLP_text ParaOverride-1"><span class="MLP_znak_kurziva_11b">Král Šumavy</span> pro mě byl nejrodinnějším filmem ze všech rodinných filmů světa.</p>
			<p class="MLP_text ParaOverride-1">A&#160;dneska jsem ho poprvé neviděl doma. Z&#160;pravé strany na mě funěl děda a&#160;nalevo se vrtěla otrávená Tereza.</p>
			<p class="MLP_text ParaOverride-1">„Můžu si vzít sušenku?“ ozvala se znovu.</p>
			<p class="MLP_text ParaOverride-1">„Nebudeš mi tu chroustat jak nějakej kůrovec,“ zpražil ji děda.</p>
			<p class="MLP_text ParaOverride-1">Možná bude Tereza schválně prudit a&#160;brát si sušenku za sušenkou. Vyhlédl jsem ven&#160;– za okny stálo šero, kterému se v&#160;údolí Studeného potoka říkalo světlo.</p>
			<p class="MLP_text ParaOverride-1">Napadlo mě, že na sledování <span class="MLP_znak_kurziva_11b">Krále Šumavy</span> to je jedno z&#160;nejlepších osvětlení, jaká jsem kdy zažil.</p>
			<p class="MLP_text ParaOverride-1">A&#160;seděl jsem jen kousek od Chalupské slati, kterou přecházel Kilián Nowotný.</p>
			<p class="MLP_text_bez1radku_-12-0- ParaOverride-1">Film začíná v&#160;mlze a&#160;dešti vrčením telefonních drátů na silnici na Kvildu. Všechno se v&#160;něm matně leskne, jako když o&#160;prázdninách celé dny prší.</p>
			<p class="MLP_text ParaOverride-1">Jsou režiséři, kteří umí natočit filmy, jako by je celé napustili v&#160;nějaké emulzi. S&#160;Janisem jsme viděli v&#160;kině Oko <span class="MLP_znak_kurziva_11b">Twin Peaks&#160;– Ohni, se mnou pojď</span> a&#160;oba jsme cítili, že je o&#160;elektřině, o&#160;drátech, ze kterých srší jiskry. Všechno, na co jsme cestou z&#160;kina sáhli, vydávalo slabé elektrické impulzy a&#160;my po každé ráně křičeli:</p>
			<p class="MLP_text_-I-_-12-12- ParaOverride-1"><span class="MLP_znak_kurziva_11b">Ohni, se mnou pojď! Ohni, se mnou pojď!</span></p>
			<p class="MLP_text ParaOverride-1">A<span class="CharOverride-2">&#160;</span>přesně takový je i&#160;<span class="MLP_znak_kurziva_11b">Král Šumavy,</span> vyrobený z&#160;tajemné prapodivné látky, na kterou něco ve vás odmítá zapomenout. Je to film o&#160;lese, slatinách a&#160;tajných stezkách, které vedou jen na jednu stranu&#160;– do tajemné vzdálené země, která se jmenuje Bavorsko.</p>
			<p class="MLP_text ParaOverride-1">Hned po titulcích se objeví mlha tak hustá, jako by na Šumavu padla už před tisíci lety.</p>
			<p class="MLP_text ParaOverride-1">„Víš, proč je tam ta mlha?“ zeptal se děda.</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Protože tady od nepaměti žijou zlomyslný šedý přízraky, který na lidi navlékaj závoje mlhy. V&#160;takovým závoji ztratíš cestu, zabloudíš a&#160;přijdeš o&#160;duši.“</p>
			<p class="MLP_text ParaOverride-1">„Ta mlha je tam proto, aby se divák ztratil a&#160;přišel o&#160;duši?“</p>
			<p class="MLP_text ParaOverride-1">„To si piš. Je umělá, filmaři si ji museli nechat vyrobit, protože během natáčení bylo pořád hezky. Ani počasí na Šumavě se ten nápad nelíbil.“</p>
			<p class="MLP_text ParaOverride-1">Zápletku jsem znal nazpaměť. Na vojnu na Šumavu přijíždí strážmistr Zeman. Jeho velitelem je Kot. Kot řídí oddíl, který má za úkol likvidovat převaděče a&#160;pašeráky. Nejslavnější pašerák se jmenuje Kilián. Po válce odešel do Bavorska, odkud podniká výpravy do Čech. Nikdo neví, kudy se přes slatě dostává, a&#160;všichni ho chtějí chytit a&#160;zabít.</p>
			<p class="MLP_text ParaOverride-1">„Nikdo se tady nevyznal jako Kilián,“ povzdechl si děda. „Narodil se tady, na Starejch Hutích. Pocházel z&#160;německý rodiny, ale jeho máma byla Češka ze Stach. Praděda byl slavnej pašerák, děda ještě slavnější a&#160;Kiliánův táta byl už vyhlášenej král pašeráků. Už od devíti let bral mladýho Kiliána s&#160;sebou, aby ho zasvětil do řemesla a&#160;ukázal mu všechny pašerácký stezky a&#160;schovávačky. Tátu nakonec zastřelila finanční stráž, ale díky němu měl Kilián výbornou fyzičku. Víš, co se v&#160;Německu říkalo ve třicátejch letech? Že z&#160;Kiliána bude nejslavnější pašerák Evropy! To jsi věděl?“</p>
			<p class="MLP_text ParaOverride-1">„Ne. Jak to, že se mu povedlo tolikrát projít?“</p>
			<p class="MLP_text ParaOverride-1">„Vrtá ti hlavou, proč ho nikdo nechytil, co? Já ti řeknu proč: pomáhali mu místní. Nikdy se nestalo, že by Kilián někoho podrazil. Lidi věděli, že je chytrej a&#160;opatrnej. Takže když ho hledali finančáci a&#160;vyptávali se, kde je, nedozvěděli se nic.</p>
			<p class="MLP_text ParaOverride-1"><span class="MLP_znak_kurziva_11b">Máte to ale smůlu, pane financ</span>, <span class="MLP_znak_kurziva_11b">ten šel zrovna na borůvky.</span>&#160;– <span class="MLP_znak_kurziva_11b">Nowotnej? Ten povídal něco vo chrastí a&#160;šiškách na zimu.</span>&#160;– <span class="MLP_znak_kurziva_11b">Začaly růst houby, to víte, táhnul na Leichenberg.</span> A&#160;mezi četníkama a&#160;financema měl taky kamarády. Třeba šéfa finanční stráže se na Kvildě chystali zatknout, protože v&#160;prosinci 1948 zakázal svejm lidem střílet na lidi a&#160;nechal starý německý pašeráky, jako byli Hönes a&#160;Kilián, na pokoji. Měli dělat, že je nevidí. Ten šéf měl příbuzný na Staších a&#160;v&#160;Praze, takže vždycky věděl, co se v&#160;Praze chystá, a&#160;nakonec včas utekl do Německa. A&#160;byli jiní, jako strážmistr Nusko z&#160;Kvildy, ten taky pomohl přes hranice spoustě lidí.</p>
			<p class="MLP_text ParaOverride-1">Pak se po Únoru začali objevovat převaděči, který nebyli ze Šumavy. Třeba Vávra z&#160;Prahy, ten lidi udával a&#160;ještě proti nim u&#160;soudu svědčil.</p>
			<p class="MLP_text ParaOverride-1">A&#160;taky nesmíš zapomínat, že v&#160;tý době žilo na Kaltenbachu asi osm rodin Nowotných, to Kiliánovi taky pomáhalo, protože lidi, co přišli odjinud, vůbec nevěděli, o&#160;kom je řeč.“</p>
			<p class="MLP_text ParaOverride-1">Na obrazovce se objevila tmavá postava se samopalem prodírající se močálem.</p>
			<p class="MLP_text ParaOverride-1">„Víš, kdo hrál Kiliána?“ zeptal se mě děda.</p>
			<p class="MLP_text ParaOverride-1">„Nějakej voják.“</p>
			<p class="MLP_text ParaOverride-1">„Kapitán Novák z&#160;výcvikovýho střediska VB. Dělal na Kvildě instruktora psovodskejch kurzů. Když se vybírali psi do filmu, Novák se objevil na schodišti a&#160;režisér Kachyňa, hned jak ho uviděl, zařval: <span class="MLP_znak_kurziva_11b">Pocem, tvůj ksicht potřebuju, ty budeš hrát Kiliána!</span>“</p>
			<p class="MLP_text ParaOverride-1">Vzpomněl jsem si na <span class="MLP_znak_kurziva_11b">Twin Peaks,</span> kde nejzápornější postavu hrál taky chlápek, kterého režisér uviděl, jak ve studiu pokládá kabely. Okamžitě zařval: <span class="MLP_znak_kurziva_11b">To je on! Toho chci!</span></p>
			<p class="MLP_text ParaOverride-1">„Polda měl takovej poďobanej vošklivej vobličej, že z&#160;něj hned udělali Kiliána.“</p>
			<p class="MLP_text ParaOverride-1">„Vypadal jako Kilián?“</p>
			<p class="MLP_text ParaOverride-1">„To je dost těžká otázka, protože kdo vlastně ví, jak Kilián vypadal?“</p>
			<p class="MLP_text ParaOverride-1">„Všichni ho viděli jen ve tmě, že jo?“</p>
			<p class="MLP_text ParaOverride-1">„Jo, v&#160;šeru lesa a&#160;ve tmě.“</p>
			<p class="MLP_text ParaOverride-1">„Copak neexistuje žádná fotka?“</p>
			<p class="MLP_text ParaOverride-1">„Jedna, v&#160;německý knize o&#160;Kaltenbachu, která se nedá sehnat.“</p>
			<p class="MLP_text ParaOverride-1">Sotva to dořekl, Kiliána ve mlýně zastřelili.</p>
			<p class="MLP_text ParaOverride-1">„To je, co?“ rozčílil se děda. „Pětadvacet minut a&#160;legenda Šumavy je po smrti. Esenbáci s&#160;ním zamávali, co? A&#160;víš, co je na tom nejlepší?“</p>
			<p class="MLP_text ParaOverride-1">„Že Kiliána ve skutečnosti nikdy nechytili!“</p>
			<p class="MLP_text ParaOverride-1">„Přesně. V&#160;padesátým roce udělali ohromnej zátah, všechny silnice z&#160;Vimperka až na Kvildu byly obsazený esenbákama a&#160;jejich pomocníkama, to byly stovky lidí, a&#160;Kilián jim stejně utekl.“</p>
			<p class="MLP_text ParaOverride-1">Film pokračoval. Ráno po zastřelení Kiliána se pohraničníci procházejí po Kvildě osvobozené od přízraku největšího pašeráka Evropy. Po troskách rozbořených domů poskakujou kluci a&#160;křičí:</p>
			<p class="MLP_text ParaOverride-1"><span class="MLP_znak_kurziva_11b">Já jsem Kilián, Král Šumavy!</span></p>
			<p class="MLP_text ParaOverride-1">„Tohle je taky pěkná pitomost, s&#160;těma klukama, že jo? Kde by se tam asi takový děti vzaly? V&#160;rozbořený německý vesnici! Na Kvildě nezůstal v&#160;tý době jedinej starousedlík! Lidi na Kvildu akorát jezdili plundrovat baráky po Němcích. Jsou takoví, co se ještě před dvaceti rokama vytahovali, že si odsud přivezli kuchyni nebo výbavu na svatbu!“</p>
			<p class="MLP_text ParaOverride-1">Film pokračoval a&#160;děda pořád cosi vykládal, ale já ve skutečnosti vnímal něco úplně jiného.</p>
			<p class="MLP_text ParaOverride-1">Protože teprve dnes jsem si všiml černé kočky.</p>
			<p class="MLP_text ParaOverride-1">Černá kočka vítá Zemana už v&#160;okamžiku, kdy vstupuje do budovy velitelství. V&#160;okně zbořeniny sedí a&#160;dívá se přímo na Zemana, jako by na něj čekala. Zeman se kočce ukloní a&#160;povídá: <span class="MLP_znak_kurziva_11b">Má úcta!</span></p>
			<p class="MLP_text ParaOverride-1">Zeman se zamiluje do místní prodavačky. Je v&#160;jejím bytě, a&#160;když si prohlíží fotku jejího manžela, který emigroval do Německa, ozve se zamňoukání. Zeman chce kočku pohladit, ta uteče a&#160;shodí ze stolu zapalovač, který nakonec prozradí hlavního padoucha, polesného Palečka.</p>
			<p class="MLP_text ParaOverride-1">Když Zeman hledá svou milou, ta je už pryč&#160;– její bývalý manžel si pro ni přišel ze západního Německa. A&#160;na jejím místě na posteli sedí černá kočka.</p>
			<p class="MLP_text ParaOverride-1">A&#160;vždycky, když se mluví o&#160;nepřátelích země, je černá kočka nablízku.</p>
			<p class="MLP_text ParaOverride-1">Zatímco jsem si lámal hlavu s&#160;černou kočkou, film dospěl ke své nejslavnější scéně, ve které se Zemanova milá utopí v&#160;močálu.</p>
			<p class="MLP_text ParaOverride-1">„Ten rok, kdy natáčeli,“ řekl děda, „bylo pořád sucho a&#160;horko. Vítr dělaly letecký motory, déšť stříkali hasiči a&#160;mlha stoupala z&#160;dýmovnic. Viděls ten močál? Jak se v&#160;něm odrážej tváře pohraničníků! Docela efektní, ne? Má to jedinou chybu, takový zrcadlový močály na Šumavě neexistujou.“</p>
			<p class="MLP_text ParaOverride-1">„Jak je udělali?“</p>
			<p class="MLP_text ParaOverride-1">„Vojáci minometama rozstříleli zem kolem Prášilskýho potoka u&#160;jezera Laka, potok přehradili a&#160;svedli do vystřílenejch jam. Močál se dal podle potřeby i&#160;napouštět. Pro herečku Švorcovou se vykopala jáma a&#160;hadicí se do ní napustila voda. Švorcovou navlíkli do gumovýho obleku a&#160;dělala, že se topí&#160;– přitom jí pod hladinu stahovali lanem ukotveným na dně.</p>
			<p class="MLP_text ParaOverride-1">Chalupská slať, kterou Kilián dokázal jako jedinej přejít, se ve filmu vůbec neobjevila. Močál strčili filmaři na hranici, i&#160;když tam takovej močál nikde nenajdeš.“</p>
			<p class="MLP_text ParaOverride-1">Nakonec se ukázalo, že hlavním převaděčem nebyl Kilián, ale polesný Paleček.</p>
			<p class="MLP_text ParaOverride-1">„Víš, co jméno Paleček tady na Šumavě znamená?“</p>
			<p class="MLP_text ParaOverride-1">„Ne,“ řekl jsem, protože mi příjmení Paleček připadalo úplně nevinné.</p>
			<p class="MLP_text ParaOverride-1">„Palečkové byli legendární šumavský hajní, který pro Schwar­zen­bergy sloužili stovky let. Nejstarší byl Pavel Paleček, ten knížeti dokonce zachránil život. Palečkové byli taky první lyžaři Šumavy, o&#160;tři roky před krkonošskejma, a&#160;podnikli první přechod Šumavy na lyžích. A&#160;všichni byli hajný, přes dvě stě let! Takovou oddanost lesům v&#160;jiný rodině nenajdeš! A&#160;žádný pytláci na ně nevyzráli, mohli to do nich šít zprava zleva.“</p>
			<p class="MLP_text_-0-12- ParaOverride-1">Podal mi novinový výstřižek:</p>
			<p class="MLP_dopis_bez1radku_-I- ParaOverride-3">S&#160;DVAADVACETI BROKY V&#160;PLICÍCH SE HAJNÝ PALEČEK VRÁTIL DO SLUŽBY</p>
			<p class="MLP_dopis_bez1radku_-I- ParaOverride-1">Hajný Paleček se nedal v&#160;sušické nemocnici udržet a&#160;24. listopadu 1937 odešel bez souhlasu lékařů ke svému lesu na Březníku, k&#160;ženě a&#160;dětem.</p>
			<p class="MLP_dopis_-I- ParaOverride-1">Případů, kdy bavorští pytláci pronikají do našich, českých lesů, neustále přibývá. Muži zelené krve mají v&#160;těchto končinách těžkou službu. Hajný Walter Paleček se musel z&#160;místa, kde ho pytlák postřelil, odplazit ve sněhu celé čtyři kilometry až ke své hájence na Březníku. Na doktora, který dorazil z&#160;Kvildy, čekal celý den.</p>
			<p class="MLP_text_-12-0- ParaOverride-1">„Už chápeš, proč se další bídák, hned po Kiliánovi, musel jmenovat Paleček? Jeho sestra ještě žije ve Vimperku. Paní učitelka Pelešková, možná tě učila.“</p>
			<p class="MLP_text ParaOverride-1">„Chodil jsem do školy v&#160;Praze,“ prohodil jsem, ale pak mě napadlo, že táta bude koukat, co jsem objevil.</p>
			<p class="MLP_text ParaOverride-1">„Není to jenom falešnej film o&#160;lidech, který tu žili, ale i&#160;o&#160;týhle zemi. Nejsou to ani Čechy, ani Šumava, je to už uměle vytvořená komunistická země. Představ si, že by takovej film o&#160;tobě natáčeli u&#160;tebe doma, a&#160;přitom bys tam nebyl ty, ani by to už nebyl tvůj domov. To by bylo, co?“</p>
			<p class="MLP_text ParaOverride-1">Mlčky jsem přikývl, protože jsem si vzpomněl, co se děje v&#160;mém pokoji.</p>
			<p class="MLP_text ParaOverride-1">„Takovejhle film není propaganda jako <span class="MLP_znak_kurziva_11b">Anna proletářka</span> nebo <span class="MLP_znak_kurziva_11b">Občan Brych,</span> protože ty nikdy ani neexistovali. Jenže Kilián No­wotný tady opravdu žil a&#160;lidi ho měli rádi. Víš, co komunistům vadilo nejvíc? Když si obyčejný lidi vážili někoho stejně obyčejnýho jako oni, kdo nebyl ve straně. A&#160;Kilián byl ještě k&#160;tomu Němec. Znáš film <span class="MLP_znak_kurziva_11b">Krakonoš a&#160;lyžníci</span><span class="MLP_znak_kurziva_11b CharOverride-1">?“</span></p>
			<p class="MLP_text ParaOverride-1">Přikývl jsem.</p>
			<p class="MLP_text ParaOverride-1">„Ten je taky o&#160;pašerákách, že jo? Jenže když pašujou Češi, je všechno v&#160;pořádku a&#160;pro děti to maj bejt hrdinové.“</p>
			<p class="MLP_text ParaOverride-1">„Pořád tam byla ta černá kočka.“</p>
			<p class="MLP_text ParaOverride-1">„To je stará šumavská pověst. Uslyšíš ji na Klatovsku, psal o&#160;ní už Vrchlický, když byl v&#160;bavorský Železný Rudě.“</p>
			<p class="MLP_text ParaOverride-1">„Co je to za pověst?“</p>
			<p class="MLP_text ParaOverride-1">„Je o&#160;kočce, kterou najdeš u&#160;cesty a&#160;nemůžeš pohřbít, protože v&#160;tý kočce je zakletá duše. Musíš zjistit, komu ta duše patří, a&#160;pak tu kočku pohřbíš tam, kde ten mrtvej spí. Počkej,“ zamyslel se děda, „o tý kočce mluvila ta vaše pražská hvězda.“</p>
			<p class="MLP_text ParaOverride-1">„Jaká hvězda?“</p>
			<p class="MLP_text ParaOverride-1">„Ten kluk, co hrál ve filmu o&#160;tom jezevci.“</p>
			<p class="MLP_text ParaOverride-1">„Myslíte Tomáše Holýho?“</p>
			<p class="MLP_text ParaOverride-1">„Jo, zrovna toho. Jednou jsem se stavil za Najmanovou, co ho chvíli učila. Potřebovala protáhnout komín. Najmanová je jedna z&#160;mála starousedlíků, ta ještě pamatuje časy, kdy se Novýmu Světu říkalo Neugebau. Je to Němka, jako všichni místní před válkou. Odsunuli jí, ale dům nechali stát. Šla do Němec, v&#160;šedesátejch letech se v&#160;Německu vdala, pak se rozvedla, ale pod novým jménem se přestěhovala do severních Čech a&#160;na konci sedmdesátejch let si koupila od jednoho Pražáka svojí rodnou chalupu. Udělala to mazaně, nikomu na úřadech nedošlo, že to je místní vysídlená Němka.“</p>
			<p class="MLP_text ParaOverride-1">„Ta učila Tomáše Holýho?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„A&#160;co říkal Tomáš Holý o&#160;černý kočce?“</p>
			<p class="MLP_text ParaOverride-1">„Že se jí nemůže zbavit nebo něco takovýho. Co jen to bylo?“ přemýšlel děda a&#160;já se podíval na hodinky.</p>
			<p class="MLP_text ParaOverride-1">„Už budu muset domů.“</p>
			<p class="MLP_text ParaOverride-1">„Jo, jen jdi, já si stejně nevzpomenu. A&#160;domů se musí chodit včas, že jo? My taky Terezu nenecháváme nikde trajdat.“</p>
			<p class="MLP_text ParaOverride-1">Tereza se znovu zamračila. Dnešní odpoledne si určitě představovala jinak.</p>
			<p class="MLP_text ParaOverride-1">„Pozdravuj tátu.“</p>
			<p class="MLP_text ParaOverride-1">„Budu.“</p>
			<p class="MLP_text ParaOverride-1">„Kam já ten jeho článek dal? A&#160;příště zase přijď. Ale sušenky si chroupej doma,“ loučil se se mnou děda.</p>
			<p class="MLP_text_bez1radku_-12-0- ParaOverride-1">Cesta domů od Studeného potoka se vinula mezi pastvinou a&#160;slatí. Tereza kopala do všech kamínků, které na asfaltu našla.</p>
			<p class="MLP_text ParaOverride-1">„To, co říkal tvůj děda, bylo vážně zajímavý.“</p>
			<p class="MLP_text ParaOverride-1">Tereza vybuchla. „Furt mi všechno zakazuje, má strach, že se někde ztratím! Kdybych došla až k&#160;zatáčce, vyrazí za mnou. Nemůžu mít ani psa. A&#160;nejvíc ho štve, že ještě nikdo nenapsal historii Nových Hutí, protože Němci si v&#160;Bavorsku knížku o&#160;Kaltenbachu už dávno vydali.“ Podívala se na mě. „Proč ti to připadá tak zajímavý?“</p>
			<p class="MLP_text ParaOverride-1">Neodpověděl jsem hned, měl jsem strach, že se mi Tereza vysměje. „Protože jsem tu kočku viděl.“</p>
			<p class="MLP_text ParaOverride-1">„Kde?“</p>
			<p class="MLP_text ParaOverride-1">„Zakopal jsem jí u&#160;naší chalupy a&#160;ona druhej den ráno ležela na cestě.“</p>
			<p class="MLP_text ParaOverride-1">„Dostala se ven?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">Tereza chvilku nic neříkala. „Takže je to mrtvá duše?“</p>
			<p class="MLP_text ParaOverride-1">„Asi.“</p>
			<p class="MLP_text ParaOverride-1">„Musíš zjistit, komu patří.“</p>
			<p class="MLP_text ParaOverride-1">„A&#160;jak?“</p>
			<p class="MLP_text ParaOverride-1">„Zeptáme se paní Najmanový.“</p>
			<p class="MLP_text ParaOverride-1">„To by možná šlo,“ souhlasil jsem trochu neochotně.</p>
			<p class="MLP_text ParaOverride-1">„Co zejtra po škole?“</p>
			<p class="MLP_text ParaOverride-1">„Ještě uvidím,“ vyhnul jsem se jasné odpovědi, protože mi začínalo docházet, co to znamená mít široko daleko jen jediného vrstevníka.</p>
		</div>
</body>
</html>