<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">KAPITOLA DEVÁTÁ <br/>Čtvrte<a id="_idTextAnchor015"></a>k 2.&#160;září</p>
			<p class="MLP_text_bez1radku ParaOverride-1">Táta odj<a id="_idTextAnchor016"></a>ížděl do práce až v&#160;devět, a&#160;tak jsme snídali všichni dohromady, jako v&#160;Praze.</p>
			<p class="MLP_text ParaOverride-1">Táta se přestal holit a&#160;začal nosit zelené kalhoty, košile a&#160;kabáty. Vypadal jako schwarzenberský hajný z&#160;poloviny osmnáctého století, který osidluje Šumavu.</p>
			<p class="MLP_text ParaOverride-1">Komín pořád nefungoval, a&#160;tak jsme popíjeli vodu se šťávou. Nijak mi to nevadilo, táta stejně v&#160;Praze dělal zelený čaj bez cukru, medu a&#160;citronu, který se nedal pít.</p>
			<p class="MLP_text ParaOverride-1">Největší nebezpečí ovšem představovaly jeho obrovské tlusté krajíce se sýrem ozdobené loveckým salámem, kterým říkával pašerácké chleby.</p>
			<p class="MLP_text ParaOverride-1"><span class="MLP_znak_kurziva_11b">Tohle si dávali pašeráci k&#160;snídani. A&#160;víš, proč byly ty krajíce tak obrovský?</span></p>
			<p class="MLP_text ParaOverride-1"><span class="MLP_znak_kurziva_11b">Protože vypadaly jako kláda, takže když pašeráci odcházeli z&#160;domova, všichni si mysleli, že to jsou dřevorubci,</span> odsekl jsem.</p>
			<p class="MLP_text ParaOverride-1"><span class="MLP_znak_kurziva_11b">Jsi vedle jak ta jedle. Ty chleby byly obrovský proto, aby neměli hlad a&#160;neztráceli čas na cestě. Když jíš, přestaneš se soustředit, že jo? Svačina pro ně byla otázka života a&#160;smrti.</span></p>
			<p class="MLP_text ParaOverride-1">Bohužel se to dnes díky Mikloszovi týkalo i&#160;mě.</p>
			<p class="MLP_text ParaOverride-1">„V&#160;sobotu vyrazíme do Prahy pro všechno, co Paša nepobral. Pojedeš s&#160;náma?“</p>
			<p class="MLP_text ParaOverride-1">„Jo,“ zamumlal jsem.</p>
			<p class="MLP_text ParaOverride-1">„Co kluci u&#160;vás ve třídě?“ vyzvídal táta.</p>
			<p class="MLP_text ParaOverride-1">„Jsou hrozně zvědavý, pořád se někdo na něco vyptává.“ Rozhodl jsem se, že tátovi o&#160;návštěvě pana Lampy nic říkat nebudu. Jestli se o&#160;Kiliánovi dozvím ještě něco, knížku, kterou chtěl táta dát dohromady, napíšu sám.</p>
			<p class="MLP_text ParaOverride-1">Nebo s&#160;Terezou&#160;– to, co psala v&#160;polodeníku, se mi docela líbilo.</p>
			<p class="MLP_text ParaOverride-1">„Máte ve třídě nějakýho výtečníka, jako byl Míra Zátka? Někoho, kdo už ve třinácti pije pivo?“</p>
			<p class="MLP_text ParaOverride-1">„Tati, dost tě zklamu, ale nikdo tak výjimečnej tam není.“</p>
			<p class="MLP_text ParaOverride-1">„Dneska jsou děti nějaký rozumnější. Víš, že škola v&#160;Borovce má nejlepší školní web na okrese a&#160;pravidelně vyhrává mezinárodní soutěže ve znalostech přírody? Mezi náma, je to postrach národního parku. Tyhle dětičky z&#160;Borový Lady přijedou na informační středisko a&#160;tam zaměstnanci zjistí, že desetiletý děti vědí o&#160;přírodě na Šumavě víc než oni. A&#160;to není zdaleka všechno, co jsem se o&#160;týhle základce dozvěděl,“ prohlásil táta tajuplně.</p>
			<p class="MLP_text ParaOverride-1">Nijak jsem nereagoval, protože jsem si vzpomněl, co mi táta vyprávěl&#160;– jak do školy na Borové Ladě jezdíval za svým kamarádem, který se jmenoval Radan Běhoun a&#160;všichni mu říkali Běhy. Jeho maminka bývala ředitelkou školy a&#160;ve škole mívala byt, kde táta o&#160;víkendech přespával. Tátovi bylo v&#160;tý době už víc než mně, nejmíň patnáct, a&#160;s&#160;Běhym na Borové Ladě vyváděl různá alotria.</p>
			<p class="MLP_text ParaOverride-1">„Tak poslouchej. Všechny děti, co tu v&#160;pátý třídě dělaly přijímačky, se bez problémů dostaly na gymnázium ve Vimperku. A&#160;to je, kamaráde, nejlepší střední škola na světě. Studovala tam Katka Neumannová, Tereza Huříková, Martin Kovář, každej druhej student z&#160;Vimperka je mistrem republiky. Co tomu říkáš?“</p>
			<p class="MLP_text ParaOverride-1">„Nic,“ řekl jsem.</p>
			<p class="MLP_text ParaOverride-1">„Hm.“ Táta se zklamaně odmlčel. „A&#160;mimochodem, vůbec mě nenapadlo, že se budeš kamarádit s&#160;holkama. Ale jsem rád, že sis tu někoho našel.“</p>
			<p class="MLP_text ParaOverride-1">„Znával jsi Terezy tátu? Chodíval do školy ve Vimperku.“</p>
			<p class="MLP_text ParaOverride-1">„Jo, bejval to takovej <span class="MLP_znak_kurziva_11b">rabijáš.</span>“</p>
			<p class="MLP_text ParaOverride-1">„<span class="MLP_znak_kurziva_11b">Rabijáš</span>?“</p>
			<p class="MLP_text ParaOverride-1">„Prostě kluk, co nemá pro ránu nikdy daleko. Pak se odstěhoval sem nahoru a&#160;já ho už moc nevídal. Prej se s&#160;Terezinou mámou rozvedli.“</p>
			<p class="MLP_text ParaOverride-1">„Jo, žije v&#160;Německu.“</p>
			<p class="MLP_text ParaOverride-1">„Měl v&#160;Bavorech průser, porval se s&#160;Turkama.“</p>
			<p class="MLP_text ParaOverride-1">„Přivedeš nám tu Terezu někdy ukázat?“ zeptala se máma. „Docela ráda bych se s&#160;ní seznámila.“</p>
			<p class="MLP_text ParaOverride-1">„Jestli bude chtít,“ řekl jsem vyhýbavě. „Ale dneska bych s&#160;ní ještě někam zašel.“</p>
			<p class="MLP_text ParaOverride-1">„A&#160;kam?“</p>
			<p class="MLP_text ParaOverride-1">„Za paní Najmanovou.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Protože u&#160;ní Tereza hraje na klavír.“</p>
			<p class="MLP_text ParaOverride-1">Táta se na mě podezíravě podíval, ale kupodivu mou vyhýbavou odpověď nijak nekomentoval, nejspíš byl rád, že si nestěžuju a&#160;mluvím s&#160;ním normálně.</p>
			<p class="MLP_text ParaOverride-1">„Na jakej film jste se dívali?“</p>
			<p class="MLP_text ParaOverride-1">„<span class="MLP_znak_kurziva_11b">16&#160;bloků</span> s&#160;Brucem Willisem.“</p>
			<p class="MLP_text ParaOverride-1">„A&#160;dobrý?“</p>
			<p class="MLP_text ParaOverride-1">„Skvělý.“</p>
			<p class="MLP_text ParaOverride-1">„To jsem rád, aspoň ti ho nemusím kupovat,“ zvedl se od stolu a&#160;poplácal mě po zádech.</p>
			<p class="MLP_text_bez1radku_-12-0- ParaOverride-1">Až ve dveřích autobusu jsem si vzpomněl, že nemám průkazku a&#160;že jsem pro její vyřízení vůbec nic neudělal. Řidiči to nevadilo, poslouchal rádio a&#160;nadával na Spartu, která prohrála se Žilinou a&#160;ještě se vytahovala, jaký solidní výkon předvedla.</p>
			<p class="MLP_text ParaOverride-1">„Ty zatracený Pražáci si asi myslí, že tady na horách jsme všichni úplně slepí,“ rozčiloval se.</p>
			<p class="MLP_text ParaOverride-1">Do školy jsem šel vedle Terezy. Občas se někdo z&#160;kluků ohlédl, aby se ujistil, že se bavím s&#160;holkou, a&#160;pak se zase otočila nějaká dívka a&#160;upřeně se zahleděla na Terezu.</p>
			<p class="MLP_text ParaOverride-1">„Kde je Miklosz?“</p>
			<p class="MLP_text ParaOverride-1">„Táta ho vozí až ke škole.“</p>
			<p class="MLP_text ParaOverride-1">„Co jeho táta dělá?“</p>
			<p class="MLP_text ParaOverride-1">„Exekutora. Bydlí támhle.“ Tereza ukázala na rozlehlou vilu na druhé straně silnice.</p>
			<p class="MLP_text ParaOverride-1">Modrá fólie zakrývala asi dvacetimetrový bazén. Za ním se rozkládal asfaltový plácek, na kterém přistávala helikoptéra, když se hlava rodiny vracela z&#160;exekucí.</p>
			<p class="MLP_text ParaOverride-1">Prosklená přední stěna nabízela pohled na dřevěné schodiště tak naleštěné, jako by se o&#160;něj staralo tisíc zaměstnanců. Vsadím se, že když jste po něm v&#160;noci scházeli do kuchyně, ani jednou nevrzlo.</p>
			<p class="MLP_text ParaOverride-1">Na takovém schodišti nebylo možné přesvědčit nějaké dítě, že duchové existují.</p>
			<p class="MLP_text_bez1radku_-12-0- ParaOverride-1">Miklosz dorazil do školy minutu před zvoněním a&#160;dělal, že nevidí nic jiného než mě, stejně jako já předstíral, že v&#160;téhle třídě neexistuju.</p>
			<p class="MLP_text ParaOverride-1">Začalo opakování z&#160;matematiky. Kružítko mi padalo z&#160;ruky a&#160;dělalo v&#160;sešitě negeometrické čáry a&#160;díry. Několik dlouhých minut jsem si představoval různé druhy zmlácení a&#160;pak jsem se otočil, abych zjistil, co Miklosz dělá.</p>
			<p class="MLP_text ParaOverride-1">Čmáral si něco pod lavicí.</p>
			<p class="MLP_text ParaOverride-1">„Mikloszi! Co to tam máš?“ Moje otáčení paní učitelce neušlo. „Pojď sem.“</p>
			<p class="MLP_text ParaOverride-1">Miklosz vstal a&#160;zamračil se na mě. Jasnozřivě jsem viděl jeho obrázky mé poškozené lebky a&#160;rozdrcených končetin.</p>
			<p class="MLP_text ParaOverride-1">Miklosz se zastavil u&#160;tabule. Díval se jako člověk, který pozoruje slupku od banánu pohozenou na zemi a&#160;přemýšlí, co se by se lidem na slupce mohlo stát.</p>
			<p class="MLP_text ParaOverride-1">Pak se podíval na mě, jako by to už věděl.</p>
			<p class="MLP_text ParaOverride-1">Uhnul jsem očima a&#160;raději se rozhlížel po třídě. Miklosz překvapivě všechno uměl, paní učitelka se ho ani nesnažila nachytat. Dostal jedničku, vrátil se do lavice, cestou se na mě zašklebil a&#160;potom zazvonilo.</p>
			<p class="MLP_text ParaOverride-1">Počkal jsem, až se Miklosz vytratí na záchod, a&#160;odplížil se zkontrolovat maily.</p>
			<p class="MLP_text ParaOverride-1">Na Facebooku nebylo nic, znovu jsem zkusil ICQ.</p>
			<p class="MLP_text ParaOverride-1">Marně.</p>
			<p class="MLP_text_bez1radku_-12-0- ParaOverride-1">Druhou hodinu se paní učitelka zastavila u&#160;mé lavice. „Tomáši, asi jsem ti zapomněla říct, že se dnes odpoledne účastníme hasičské soutěže. Daniel má pochroumané koleno, a&#160;tak místo něj budeš soutěžit ty. S&#160;Terezou.“</p>
			<p class="MLP_text ParaOverride-1">„Dobře,“ řekl jsem, i&#160;když se mi do žádné soutěže nechtělo.</p>
			<p class="MLP_text ParaOverride-1">„Zatím si přečti, co o&#160;loňském kole napsala Tereza.“ Paní učitelka mi podala výtisk školního časopisu <span class="MLP_znak_kurziva_11b">Amos.</span></p>
			<p class="MLP_text_-0-12- ParaOverride-1">Na školní časopis vypadal docela slušně, měl spoustu barevných fotek a&#160;obrázků. Naše škola vydávala časopis jeden rok a&#160;pak zaniknul.</p>
			<p class="MLP_dopis_bez1radku_-I- ParaOverride-4">HASIČSKÁ SOUTĚŽ</p>
			<p class="MLP_dopis_bez1radku_-I- ParaOverride-1">Soutěž se odehrávala na fotbalovém hřišti v&#160;Borové Ladě. V&#160;naší kategorii jsme za naši školu soutěžili s&#160;Danielem.</p>
			<p class="MLP_dopis_-I- ParaOverride-1">Nejdříve byla zdravotnická soutěž. Začínali jsme na stanovišti číslo sedm. Tam jsme dostali notýsky o&#160;dárcovství krve. Potom jsme přešli na stanoviště číslo osm, kde se srazili dva cyklisti. Jeden měl zlomenou ruku a&#160;druhý otevřenou ránu na noze. Ti dobrovolníci (tedy ti zranění) měli rány z&#160;takové lepkavé hmoty a&#160;v&#160;ní jehličí. Daniel odmítal do hmoty nalít peroxid, protože se bál, že hmota vybouchne, ale zdravotnice říkala, ať se nebojí. Daniel zavřel oči, vylil pár kapek a&#160;udělalo se mu zle, protože pořád očekával výbuch. Zdravotnice mu řekla, ať si radši sedne na zdravý vzduch. Byla z&#160;Prachatic a&#160;nevěděla, že zdravý vzduch máme všude. Daniel si alespoň sedl tak, aby neviděl na žádné poranění.</p>
			<p class="MLP_dopis_-I- ParaOverride-1">Zraněný byl docela chudák, protože i&#160;když jsem mu na nohu navázala různé šátky a&#160;obvazy, moc jsem ho neuzdravila. Naopak, jeho stav se zhoršil&#160;– říkal, že lituje, že se nechal zranit, i&#160;když jen naoko, aby se ulil ze školy&#160;– teď měl strach, že se mu něco stane, a&#160;že se stejně příští rok soutěže radši nezúčastní.</p>
			<p class="MLP_dopis_-I- ParaOverride-1">Soutěž byla těžká, skončili jsme úplně poslední stejně jako loni, osmí z&#160;osmi škol, a&#160;nikam jsme nepostoupili.</p>
			<p class="MLP_dopis_-I- ParaOverride-4">Jako odměnu (i&#160;za to poslední místo) jsme dostali různé zákusky, ale Daniel nic nechtěl a&#160;já jsem jich snědla tolik, že mi bylo špatně.</p>
			<p class="MLP_dopis_-I- ParaOverride-1">Tereza Urmanová</p>
			<p class="MLP_text_-12-0- ParaOverride-1">Tereza do časopisu napsala spoustu článků: <span class="MLP_znak_kurziva_11b">Jak jsme chytali ptáčky s&#160;panem Walterem, Jak jsme si ve škole hráli na Karla Klostermanna, Jak jsme nocovali ve škole</span> a&#160;všechny se mi docela líbily.</p>
			<p class="MLP_text_-0-12- ParaOverride-1">Na poslední stránce časopisu byla přání Ježíškovi.</p>
			<p class="MLP_dopis_-I- ParaOverride-1">Milý Ježíšku.</p>
			<p class="MLP_dopis_-I- ParaOverride-1">Přál bych si na Borovce kasárny, letiště, Penny Market a&#160;Hlavní autobusové nádraží Florenc. Máme tady toho málo.</p>
			<p class="MLP_dopis_-I- ParaOverride-4">Patrik</p>
			<p class="MLP_dopis_-I- ParaOverride-1">Milý Ježíšku,</p>
			<p class="MLP_dopis_-I- ParaOverride-1">přála bych si obchod, protože na Horské Kvildě žádný nemáme a&#160;lidé si už potřebují něco nakoupit. Hlavně potraviny; musíme pro ně jezdit až do Vimperka.</p>
			<p class="MLP_dopis_-I- ParaOverride-4">Tvoje Marijánka</p>
			<p class="MLP_dopis_-I- ParaOverride-1">Já bych chtěl telefon nokiji a&#160;rádijo na cédečka, kombinezu, tlusté fiksi, tanka a&#160;auto</p>
			<p class="MLP_dopis_-I- ParaOverride-1">Ahoj Páťa</p>
			<p class="MLP_text_-12-0- ParaOverride-1">Dočetl jsem přání přesně v&#160;okamžiku, kdy do třídy vstoupila starší paní.</p>
			<p class="MLP_text ParaOverride-1">„Dnes se za námi přišla podívat paní Běhounová, kterou znáte už z&#160;loňské návštěvy. Jen pro ty, co jsou tu noví“&#160;– paní učitelka se podívala na mě&#160;– „zopakuji, že paní Běhounová byla ředitelkou naší školy a&#160;učila na ní celých třicet pět let, od roku 1954 až do svého odchodu do důchodu v&#160;roce 1989. Navíc, protože přišla s&#160;manželem na Borovou Ladu v&#160;roce 1953, je už skoro nejstarším starousedlíkem naší obce.“</p>
			<p class="MLP_text ParaOverride-1">„Dobrý den, děti,“ pozdravila paní Běhounová. Měla kulaté brýle a&#160;šedivé vlasy. Vypadala klidně a&#160;vyrovnaně, jako každá učitelka, která ví, že se na světě dá spousta věcí zkazit a&#160;pak zase napravit. „Tak vidíte, uteklo to jako voda a&#160;najednou si mám z&#160;celé Borové Lady pamatovat nejvíc. No, hlavně že vás po prázdninách všechny vidím v&#160;pořádku, opálené a&#160;zdravé. Sedněte si.“</p>
			<p class="MLP_text ParaOverride-1">Všichni jsme si sedli.</p>
			<p class="MLP_text ParaOverride-1">„Tak ty jsi Tomáš.“</p>
			<p class="MLP_text ParaOverride-1">„Ano.“ Musela mě poznat, když můj táta&#160;– jen o&#160;něco starší než já&#160;– vyváděl lotroviny přímo v&#160;jejím obýváku.</p>
			<p class="MLP_text ParaOverride-1">Paní Běhounová si stoupla k&#160;tabuli, zatímco naše paní učitelka se opřela o&#160;piano. Obě se na sebe krátce podívaly a&#160;spiklenecky se usmály.</p>
			<p class="MLP_text ParaOverride-1">„Tak to jsem zvědavá, co by vás na mně, takové staré paní, mohlo ještě zajímat, když jsem vám loni už všechno řekla.“ Na rozdíl od pana Lampy nesípala a&#160;nekašlala, mluvila hlasitě a&#160;zřetelně.</p>
			<p class="MLP_text ParaOverride-1">„Co jste dělala nejradši, když jste neučila?“ zeptal se Daniel.</p>
			<p class="MLP_text ParaOverride-1">„Ráda jsem jezdila do Vimperka dívat se na výlohy obchodů. Jezdívaly jsme tam jednou za dva měsíce s&#160;paní učitelkou Frydlewiczovou, ta učila pětatřicet let na Kvildě, a&#160;byl to pro nás svátek.</p>
			<p class="MLP_text ParaOverride-1">Zastavily jsme se třeba na hodinu před výlohou obuvi. A&#160;boty jsme si jenom prohlížely, protože peníze jsme neměly. A&#160;když jsme se vracely zpátky večer autobusem, na Novém Světě nastupovala Cikánka, taková moc hezká ženská to byla. Říkala, že nikdy nebude mít děti, ráda chodila na pivo a&#160;povídala si s&#160;chlapama. A&#160;nikdy se nepřevlékala, v&#160;tom, v&#160;čem šla ráno do kravína, v&#160;holínkách a&#160;montérkách, šla večer i&#160;do hospody. Zpívala cikánské písničky a&#160;já si pamatuju, jak jsme si s&#160;paní Frydlewiczovou říkaly, jestli jsme ještě vůbec normální, jestli se každý den ráno neoblékáme úplně zbytečně a&#160;jestli by nebylo lepší chodit taky rovnou do hospody zpívat si písničky a&#160;pít pivo a&#160;na všechno se nevykašlat. Ale druhý den jsme zase vstaly, oblékly se a&#160;učesaly a&#160;šly učit a&#160;všechny písničky, které jsme si chtěly zazpívat, jsme si zazpívaly ve škole s&#160;dětmi.“</p>
			<p class="MLP_text ParaOverride-1">„Vyprávějte nám ještě jednou o&#160;tom strašně smutným klukovi!“ prosila Tereza.</p>
			<p class="MLP_text ParaOverride-1">„Myslíte Imrého?“</p>
			<p class="MLP_text ParaOverride-1">„To je on!“</p>
			<p class="MLP_text ParaOverride-1">„Ten chlapeček se jmenoval Imré a&#160;bylo mu šest, když se jeho rodiče přistěhovali. Na konci padesátých let dávaly Státní lesy a&#160;statky zaměstnancům za přistěhování krávu a&#160;patnáct tisíc korun na ruku. Podmínkou ale bylo, že zůstali v&#160;práci aspoň dva roky, jinak museli peníze vrátit.</p>
			<p class="MLP_text ParaOverride-1">Imrému bylo šest let a&#160;vůbec nemluvil česky. Ale děti ze školy ho vzaly mezi sebe a&#160;během školního roku se krásně rozpovídal.</p>
			<p class="MLP_text ParaOverride-1">Jednou, to byl říjen, venku fučelo a&#160;pořád pršelo, jsem ve čtyři ráno uslyšela dole u&#160;dveří rány. Oblékla jsem se, seběhla dolů a&#160;u&#160;dveří stál Imré v&#160;tričku a&#160;kalhotách. Neplakal, jenom říkal, že ho táta tluče. Vzala jsem ho dovnitř ke kamnům, oblékla do suchého, udělala mu snídani a&#160;povídala si s&#160;ním, protože jsem věděla, že už neusne.</p>
			<p class="MLP_text ParaOverride-1">Jeho táta byl Maďar, nemluvil česky, hrozně pil a&#160;ještě to odpoledne za mnou přišel a&#160;pořádně mi vynadal. Potom se až do května nic nedělo. Imré chodil domů, a&#160;i když nebyl zrovna jedničkář, držel se.</p>
			<p class="MLP_text ParaOverride-1">Pak jsem jednou odpoledne, to už děti odešly domů, našla na okně u&#160;jeho lavice vzkaz:</p>
			<p class="MLP_text_-I-_-12-12- ParaOverride-1"><span class="MLP_znak_kurziva_11b">Jdu se utopit k&#160;jezírku.</span></p>
			<p class="MLP_text ParaOverride-1">Nazula jsem si boty, vběhla mezi stromy a&#160;našla Imrého, jak sedí na břehu a&#160;dívá se na černou vodu lesního jezírka. Vzala jsem ho za ruku a&#160;odvedla do školy.</p>
			<p class="MLP_text ParaOverride-1">Ten den nepromluvil ani slovo.</p>
			<p class="MLP_text ParaOverride-1">Zavolala jsem sociálku z&#160;Vimperka a&#160;bylo to jediné dítě, které jsem kdy sociálce předala, protože jsem si byla na mou duši jistá, že to tak bude lepší.“</p>
			<p class="MLP_text ParaOverride-1">„Co se s&#160;ním stalo potom?“</p>
			<p class="MLP_text ParaOverride-1">„Nevím. Už jsem ho nikdy neviděla a&#160;nikdy o&#160;něm neslyšela, jeho rodina se rozpadla a&#160;všichni pak odešli, stejně jako ostatní.“ Paní Běhounová si vzdychla a&#160;v&#160;tom okamžiku zazvonilo na velkou přestávku.</p>
			<p class="MLP_text ParaOverride-1">Nadešla chvíle, ve které mi měl Miklosz rozpárat hlavu.</p>
			<p class="MLP_text ParaOverride-1">Jenže ani teď se nikdo neměl k&#160;tomu, aby vstal a&#160;vyběhl na chodbu.</p>
			<p class="MLP_text ParaOverride-1">„Chodil k&#160;vám taky Péťa Hušek, paní učitelko?“ zeptal se Daniel.</p>
			<p class="MLP_text ParaOverride-1">„Chodil.“</p>
			<p class="MLP_text ParaOverride-1">„Je pravda, že ho táta nechával řídit lakatoš? Vytahoval se, že už ho v&#160;osmi letech otáčel na křižovatce!“</p>
			<p class="MLP_text ParaOverride-1">„To je pravda, ale jeho tatínek na něj dával opravdu bedlivý pozor.“</p>
			<p class="MLP_text ParaOverride-1">„Děda říkal, že nejlepší na škole byly třídní schůzky,“ přihlásila se Tereza.</p>
			<p class="MLP_text ParaOverride-1">„Tady škola posledních třicet let funguje jen na prvním stupni a&#160;potom všechny děti nastoupí na základní školu do Vimperka. Takže když jste byli páťáci ve Vimperku, jako býval tady Tomášův tatínek, dostali jste v&#160;šesté třídě spousty nových spolužáků ze samot. A&#160;rodiče dětí ze samot neměli čas se starat, jak děti ve škole prospívají, jet na třídní schůzku znamenalo vzít si volno v&#160;práci na celé odpoledne a&#160;ještě se vrátit domů pozdě. Takže na třídní schůzky svých dětí nejezdili.</p>
			<p class="MLP_text ParaOverride-1">Jednoho pana učitele ve Vimperku napadlo, že se tedy za rodiči vypraví sám. Začal pořádat třídní schůzky tak, že najal kapelu a&#160;udělal třídní schůzku v&#160;sobotu večer v&#160;nejbližší vsi jako zábavu&#160;– a&#160;na ní se sešel s&#160;rodiči. A&#160;víte, že hospoda byla vždycky plná? A&#160;všichni na toho učitele vzpomínali, protože si s&#160;ním dali štamprli a&#160;viděli, že je to normální chlap.“</p>
			<p class="MLP_text ParaOverride-1">Zazvonilo na další hodinu. Nemohl jsem uvěřit svému štěstí! Jak to vypadalo, bude ze mě Pražák, kterého si Miklosz ke svačině jen tak nedá.</p>
			<p class="MLP_text ParaOverride-1">Paní Běhounová se na nás usmála z&#160;místa, kde pětatřicet let stála a&#160;dívala se, jak děti odcházejí:</p>
			<p class="MLP_text ParaOverride-1">„Mějte se hezky. A&#160;všem vám držím palce, abyste konečně postoupili do druhého kola hasičské soutěže.“</p>
			<p class="MLP_text ParaOverride-1">Zdvihla ruku, jako by nás posílala ven&#160;– ale já viděl, že se jí nechce loučit. Možná tu každý rok o&#160;prázdninách stojí, v&#160;opuštěných lavicích vidí všechny svoje žáky a&#160;doufá, že se Imré jednoho dne objeví ve dveřích a&#160;řekne jí moc pěknou češtinou, že se má pořád líp a&#160;líp.</p>
		</div>
</body>
</html>