<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-24</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-24" xml:lang="cs-CZ">
		<div class="Z-kladn--textový-r-meček">
			<p id="_idParaDest-19" class="MLP_uroven2_kapitola ParaOverride-1">KAPITOLA DEVATENÁCTÁ <br/>Sob<a id="_idTextAnchor037"></a>ota 4.&#160;září</p>
			<p class="MLP_text_bez1radku ParaOverride-1">„Co děláš?“ vykřikl jsem, sotva za námi farář zavřel dveře.</p>
			<p class="MLP_text ParaOverride-1">„Musíme vypadnout.“</p>
			<p class="MLP_text ParaOverride-1">„Mohli jsme se tu najíst a&#160;přespat.“</p>
			<p class="MLP_text ParaOverride-1">„V&#160;žádným případě!“</p>
			<p class="MLP_text ParaOverride-1">„Proč? Myslíš, že je pedofil?“</p>
			<p class="MLP_text ParaOverride-1">Tereza mi neodpověděla. Hnala se po chodníku a&#160;já měl co dělat, abych jí stačil. Hlavou mi letělo všechno, co říkal farář. Jak Kilián litoval, že se vydali k&#160;Pöslům, jak ho Kalčík s&#160;Kachyňou zavraždili a&#160;jak ho estébáci pronásledovali i&#160;tady v&#160;Röhrnbachu…</p>
			<p class="MLP_text ParaOverride-1">„Napíšem o&#160;něm knížku,“ řekl jsem, i&#160;když jsem sotva popadal dech.</p>
			<p class="MLP_text ParaOverride-1">„O&#160;čem?“</p>
			<p class="MLP_text ParaOverride-1">„O&#160;Kiliánovi.“</p>
			<p class="MLP_text ParaOverride-1">Tereza pospíchala po <span class="MLP_znak_kurziva_11b">Passauer Straße,</span> která za námi vedla zpátky ke kostelu, hřbitovu a&#160;<span class="MLP_znak_kurziva_11b">Gasthausu Eibl.</span> Pádili jsme ze svahu, teď už po stejné ulici, jakou jsme stoupali ke kostelu. Minuli jsme dům, kde se na nás usmívala vlídná paní a&#160;kde teď v&#160;podvečeru seděly na opuštěných prádelních šňůrách čtyři sýkorky.</p>
			<p class="MLP_text ParaOverride-1">V&#160;domech se rozsvěcela první světla. Kopce na obzoru v&#160;šeru připomínaly kakaové bábovky. Dva výrostci v&#160;černých mikinách s&#160;kapucemi na nás zařvali „Tschüs!“ a&#160;já odpověděl „Grüß Gott!“</p>
			<p class="MLP_text ParaOverride-1">Tereza se zdravením nezdržovala.</p>
			<p class="MLP_text ParaOverride-1">Dorazili jsme k&#160;silnici na kraji Röhrnbachu, na místo, kde nás vysadil nahluchlý dřevorubec.</p>
			<p class="MLP_text ParaOverride-1">„Mám stopovat první?“ zeptal jsem se.</p>
			<p class="MLP_text ParaOverride-1">Tereza neodpověděla. Hnala se pořád dál a&#160;dál a&#160;já klopýtal za ní.</p>
			<p class="MLP_text ParaOverride-1">Minuli jsme benzinovou pumpu. Vousatý Němec si za sklem nabíral do košíku obrovská balení mražených hranolek. Ze zadních sedadel černého BMW si nás prohlížely dvě malé děti.</p>
			<p class="MLP_text ParaOverride-1">Přešli jsme most přes Osterbach. Silnice ostře zatáčela a&#160;stoupala do prudkého svahu.</p>
			<p class="MLP_text ParaOverride-1">„Tady nám nikdo nezastaví!“</p>
			<p class="MLP_text ParaOverride-1">Tereza ani neotočila hlavu a&#160;odbočila do vedlejší ulice, na jejímž konci stála otevřená vrata nějakého skladu.</p>
			<p class="MLP_text ParaOverride-1">„Tudy se zpátky na Finsterau nejede!“</p>
			<p class="MLP_text ParaOverride-1">Proběhla otevřenými vraty skladu a&#160;já pospíchal za ní.</p>
			<p class="MLP_text ParaOverride-1">„Posloucháš vůbec, co ti říkám?“</p>
			<p class="MLP_text ParaOverride-1">Ani teď mi neodpověděla. Najednou jsem pro ni neexistoval.</p>
			<p class="MLP_text ParaOverride-1">Dvůr skladu byl opuštěný. Za nakládací rampou parkovala dvě auta, z&#160;kterých jsem viděl jen zelenou a&#160;červenou střechu.</p>
			<p class="MLP_text ParaOverride-1">Z&#160;otevřených vrat u&#160;rampy vyšli dva muži.</p>
			<p class="MLP_text ParaOverride-1">Ten první byl vysoký, zarostlý černovlasý muž, kterého jsem už někde viděl.</p>
			<p class="MLP_text ParaOverride-1">„Tati!“ vykřikla Tereza.</p>
			<p class="MLP_text_bez1radku_-12-0- ParaOverride-1">Terezin táta byl asi čtyřicetiletý chlap s&#160;uhlově černými vlasy, tmavýma očima a&#160;rozložitou postavou člověka, který se živí vlastníma rukama. Na sobě měl krátkou koženou bundu a&#160;černé džíny s&#160;kovovým páskem. Na ruce mu visel zlatý řetízek.</p>
			<p class="MLP_text ParaOverride-1">Terezu sevřel v&#160;náručí, až jí nohy vylétly do vzduchu. „Víš, na co nejvíc vzpomínám, Terezo?“</p>
			<p class="MLP_text ParaOverride-1">„Na co, tati?“</p>
			<p class="MLP_text ParaOverride-1">„Jak jsme spali v&#160;lese a&#160;ty jsi rozdělala oheň&#160;– jako opravdickej zálesák. To jsem koukal, kolik věcí ses naučila!“</p>
			<p class="MLP_text ParaOverride-1">Svíral ji v&#160;náručí, Tereza se smála a&#160;oči jí zářily.</p>
			<p class="MLP_text ParaOverride-1">„Jasně, tati, že jsem zálesák! A&#160;vždycky jsem byla!“</p>
			<p class="MLP_text ParaOverride-1">Konečně ji pustil, vydechl a&#160;obrátil se ke mně. Tereza stála vedle něj a&#160;nepouštěla jeho ruku.</p>
			<p class="MLP_text ParaOverride-1">„To je Jungwirth?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Víš, že jsem znával tvýho tátu?“</p>
			<p class="MLP_text ParaOverride-1">„Vím,“ zamumlal jsem.</p>
			<p class="MLP_text ParaOverride-1">„Jak se mu líbí na parku?“</p>
			<p class="MLP_text ParaOverride-1">„Zatím asi dobrý,“ odpověděl jsem neurčitě.</p>
			<p class="MLP_text ParaOverride-1">„Jsem rád, žes mi Terezu přivedl.“</p>
			<p class="MLP_text ParaOverride-1">Tereza se na mě usmála. „Dej mi baterku.“</p>
			<p class="MLP_text ParaOverride-1">Sundal jsem batoh a&#160;vytáhl baterku.</p>
			<p class="MLP_text ParaOverride-1">Tereza ji podala tátovi. Zkusil ji zapnout, a&#160;když se nerozsvítila, praštil do ní zezdola stejně jako moje máma. „Moc vám teda nefaj­ruje.“</p>
			<p class="MLP_text ParaOverride-1">„Na co potřebuješ baterku?“ zeptal jsem se Terezy.</p>
			<p class="MLP_text ParaOverride-1">„Vlastně na nic.“ Místo vysvětlení mi věnovala další ze svých zářivých úsměvů.</p>
			<p class="MLP_text ParaOverride-1">„Takže… my máme kde spát?“</p>
			<p class="MLP_text ParaOverride-1">„Jo, přece jsem ti našla posed.“</p>
			<p class="MLP_text ParaOverride-1">„Strejda tě tam hodí,“ prohodil Urman a&#160;kývl na zavalitého chlapa, který zatím jen mlčky vyčkával opodál.</p>
			<p class="MLP_text ParaOverride-1">„Ty se mnou nepojedeš, Terezo?“ vykoktal jsem.</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Proč ne?“</p>
			<p class="MLP_text ParaOverride-1">„Protože potřebuju, abys zejtra ráno zašel za mojí mámou a&#160;dal jí tohle.“ Z&#160;kapsy batohu vytáhla bílou obálku.</p>
			<p class="MLP_text ParaOverride-1">Musel jsem vypadat dost vyjeveně, protože se zavalitý muž usmál.</p>
			<p class="MLP_text ParaOverride-1">A&#160;mně to konečně začínalo docházet.</p>
			<p class="MLP_text ParaOverride-1">Na Borové Ladě neprošel kolem Terezy nikdo, kdo by si jí nevšiml.</p>
			<p class="MLP_text ParaOverride-1"><span class="MLP_znak_kurziva_11b">Ahoj Terezo, jak se vede?</span></p>
			<p class="MLP_text ParaOverride-1">Terezu nehlídali jen její máma a&#160;děda, ale všichni místní, protože věděli, že ji chce táta odvézt pryč.</p>
			<p class="MLP_text ParaOverride-1">Nenapadlo je jedno&#160;– že to za něj udělá její nový spolužák.</p>
			<p class="MLP_text ParaOverride-1">„Jak ses o&#160;mně dozvěděla?“</p>
			<p class="MLP_text ParaOverride-1">„Paša říkal, že tvůj táta napsal článek o&#160;Králi Šumavy, a&#160;děda si ho vystřihl.“</p>
			<p class="MLP_text ParaOverride-1">„Proto ho tvůj děda nemohl najít! Ztopilas ho, že jo? A&#160;pak ti došlo, že mě bude zajímat všechno, co je spojený s&#160;Králem Šumavy.“</p>
			<p class="MLP_text ParaOverride-1">Spokojeně se usmála, jako by to všechno byl jen povedený vtip.</p>
			<p class="MLP_text ParaOverride-1">„A&#160;fotku Tomáše Holýho jsi mi na střechu hodila taky ty! Vytáhla jsi tu, co se mi nejvíc podobala! A&#160;tu kočku jsi zabila jen proto, abys…“</p>
			<p class="MLP_text ParaOverride-1">„Žádnou kočku jsem nezabila!“</p>
			<p class="MLP_text ParaOverride-1">„Ne?“</p>
			<p class="MLP_text ParaOverride-1">„Ne, chcípla v&#160;kravíně na Hutích.“</p>
			<p class="MLP_text ParaOverride-1">„Co když ten dopis roztrhám?“</p>
			<p class="MLP_text ParaOverride-1">„Pošlu mámě novej a&#160;napíšu, že sis to s&#160;brigádou vymyslel ty&#160;– a&#160;budeš mít ještě větší průser.“</p>
			<p class="MLP_text ParaOverride-1">„Proč bych to dělal?“</p>
			<p class="MLP_text ParaOverride-1">„Aby ses pomstil rodičům za to, že tě odvezli z&#160;Prahy.“</p>
			<p class="MLP_text ParaOverride-1">Měl jsem co dělat, abych po ní nevystartoval.</p>
			<p class="MLP_text ParaOverride-1">„To, co ti nabízím,“ řekla, „je dost férová dohoda.“</p>
			<p class="MLP_text ParaOverride-1">„Využila jsi mě a&#160;zradila.“</p>
			<p class="MLP_text ParaOverride-1">„Tady každej někoho zneužívá. Přijedou Pražáci a&#160;natočí o&#160;Kiliáno­vi lži. Proč by jednou jeden místní neoblafnul Pražáka?“</p>
			<p class="MLP_text ParaOverride-1">Zavalitý chlap se usmál a&#160;poznamenal: „Dobrá otázka.“</p>
			<p class="MLP_text ParaOverride-1">„Zavolám domů.“ Sehnul jsem se k&#160;batohu, jenže postranní kapsa byla prázdná.</p>
			<p class="MLP_text ParaOverride-1">Ještě k&#160;tomu všemu jsem ztratil mobil!</p>
			<p class="MLP_text ParaOverride-1">„Budeš si ho muset dát odblokovat,“ řekla Tereza. V&#160;ruce držela můj mobil.</p>
			<p class="MLP_text ParaOverride-1">Sáhl jsem po něm a&#160;strčil ho do kapsy.</p>
			<p class="MLP_text ParaOverride-1">„Tohle přece svý mámě nemůžeš udělat! Nemůžeš jí zdrhnout!“</p>
			<p class="MLP_text ParaOverride-1">„Víš, jaký je to s&#160;ní žít? Věčně má deprese a&#160;já nechci skončit jako číšnice v&#160;pitomým penzionu. Nedovolí mi ani psa. Až budeme v…“ zarazila se, protože jí došlo, že by mohla všechno prozradit, „budu mít psů, kolik budu chtít. A&#160;půjdu na veterinu. Že jo, tati?“</p>
			<p class="MLP_text ParaOverride-1">„Jasně že jo,“ usmál se Urman a&#160;stiskl jí ruku.</p>
			<p class="MLP_text ParaOverride-1">Zoufale jsem se rozhlédl a&#160;pochopil, proč auta stojí za rampou. Byla zaparkovaná tak, abych neviděl poznávací značky.</p>
			<p class="MLP_text ParaOverride-1">Museli to tady znát. Domluvili se, že se sejdou v&#160;Röhrnbachu, a&#160;taky se tu sešli.</p>
			<p class="MLP_text ParaOverride-1">„Půjdu na policii.“</p>
			<p class="MLP_text ParaOverride-1">Zavalitý chlápek se poprvé pohnul. Stačilo, aby udělal krok, a&#160;já byl ochoten přísahat, že se v&#160;Bavorsku policisté vůbec nevyskytují.</p>
			<p class="MLP_text ParaOverride-1">Vrátím se na faru? Jenže farář říkal, že odjíždí do Pasova…</p>
			<p class="MLP_text ParaOverride-1">„Kam pojedete?“</p>
			<p class="MLP_text ParaOverride-1">„To ti nemůžu říct.“</p>
			<p class="MLP_text ParaOverride-1">„Stejně vás najdou.“</p>
			<p class="MLP_text ParaOverride-1">„Nenajdou.“</p>
			<p class="MLP_text ParaOverride-1">Tereza udělala krok ke mně. Její lesklé černé vlasy byly na chvilku u&#160;mých.</p>
			<p class="MLP_text ParaOverride-1">Ale teď jsem už věděl, že to jsou vlasy jejího táty, ne její.</p>
			<p class="MLP_text ParaOverride-1">V&#160;tom okamžiku se u&#160;brány objevil muž v&#160;tmavém kabátě. Za ruku táhl asi tříleté dítě a&#160;udiveně pohlédl směrem k&#160;nám.</p>
			<p class="MLP_text ParaOverride-1">„Geld!“ Zařval jsem ze všech sil. „Ich brauche Geld!“</p>
			<p class="MLP_text ParaOverride-1">Muž se na mě udiveně podíval. Dítě zvedlo ruku a&#160;ukázalo na nás prstem.</p>
			<p class="MLP_text ParaOverride-1">„Ja, ja, Geld, natürlich!<span class="CharOverride-5"><span id="footnote-011-backlink"><a class="_idFootnoteLink _idGenColorInherit" href="../Text/smrt_krale_sumavy_025.xhtml#footnote-011">9</a></span></span>“ zavolal Terezin táta. Jeho němčina zněla jako němčina všech Němců, které jsem dnes slyšel. „Er möchte ein neues Computerspiele. Haben Sie eine Tochter?<span class="CharOverride-5"><span id="footnote-010-backlink"><a class="_idFootnoteLink _idGenColorInherit" href="../Text/smrt_krale_sumavy_025.xhtml#footnote-010">10</a></span></span>“</p>
			<p class="MLP_text ParaOverride-1">„Ja,“ přikývl muž.</p>
			<p class="MLP_text ParaOverride-1">„Das ist doch besser als einen Buben zu haben.<span class="CharOverride-5"><span id="footnote-009-backlink"><a class="_idFootnoteLink _idGenColorInherit" href="../Text/smrt_krale_sumavy_025.xhtml#footnote-009">11</a></span></span>“</p>
			<p class="MLP_text ParaOverride-1">„Ja, dass hoffe ich.<span class="CharOverride-5"><span id="footnote-008-backlink"><a class="_idFootnoteLink _idGenColorInherit" href="../Text/smrt_krale_sumavy_025.xhtml#footnote-008">12</a></span></span>“ Muž se usmál a&#160;pokýval hlavou. Dítě se sehnulo k&#160;čemusi v&#160;trávě a&#160;zase se narovnalo.</p>
			<p class="MLP_text ParaOverride-1">Potom ho jeho otec vzal za ruku a&#160;vydali se dál, do ulic Röhrnbachu.</p>
			<p class="MLP_text ParaOverride-1">„Geld?“ Zasmál se podsaditý chlap. „To jsi, Terezo, vymyslela fikaně.“</p>
			<p class="MLP_text ParaOverride-1">„Radši tenhle tyjátr nebudem prodlužovat,“ prohlásil Terezin táta a&#160;podsaditý muž mě sevřel rukou z&#160;železa.</p>
			<p class="MLP_text ParaOverride-1">„Počkáš tady, chlapečku.“ Potom se vydal k&#160;rampě.</p>
			<p class="MLP_text ParaOverride-1">„Měj se, Tomáši.“</p>
			<p class="MLP_text ParaOverride-1">Stála kousek ode mě, ale já věděl, že mi už nepomůže.</p>
			<p class="MLP_text ParaOverride-1">„Jsi lhářka.“</p>
			<p class="MLP_text ParaOverride-1">„Všechno, v&#160;čem žijem nahoře na Šumavě, je vylhaný.“</p>
			<p class="MLP_text ParaOverride-1">Zpoza rampy vycouval zelený Volkswagen Passat combi. Zastavil přede mnou, zavalitý chlap vystoupil a&#160;řekl:</p>
			<p class="MLP_text ParaOverride-1">„Padej dovnitř.“</p>
			<p class="MLP_text ParaOverride-1">Otevřel jsem dveře vedle řidiče. Na podlaze se válela prázdná plechovka od fanty a&#160;na sedadle řidiče ležela krabička cigaret.</p>
			<p class="MLP_text ParaOverride-1">Sedl jsem si a&#160;díval se, jak se můj řidič a&#160;Terezin táta objímají. Nikdy jsem neviděl, že by se dva muži objímali tak dlouho. Potom Terezin táta poplácal řidiče po zádech, ten se vydal ke mně a&#160;už se neohlédl. Nastoupil do auta, a&#160;než nastartoval, promnul si oči a&#160;zašeptal: „Tak jo, kurva.“</p>
			<p class="MLP_text ParaOverride-1">Vyjeli jsme ze dvora. Tereza s&#160;tátou kráčeli k&#160;rampě a&#160;Tereza se za mnou ohlédla jen jednou, na jednu jedinou vteřinu.</p>
			<p class="MLP_text ParaOverride-1">Potom mi oba zmizeli z&#160;očí.</p>
			<p class="MLP_text_bez1radku_-12-0- ParaOverride-1">Muž jel klidně, jako člověk, který denně najezdí stovky kilometrů. Po krku se mu táhla úzká dlouhá jizva a&#160;na ruce měl tetování z&#160;půlky zakryté rukávem.</p>
			<p class="MLP_text ParaOverride-1">Neříkal táta, že se Terezin táta porval v&#160;Německu s&#160;Turkama?</p>
			<p class="MLP_text ParaOverride-1">Možná se s&#160;Turkama rvali spolu.</p>
			<p class="MLP_text ParaOverride-1">Na křižovatce jsme se zařadili za bílou dodávku. Co kdybych vyskočil? Viděl jsem to přece už v&#160;tolika filmech. Bruce Willis z&#160;aut vyskakoval pořád a&#160;vždycky to přežil.</p>
			<p class="MLP_text ParaOverride-1">Jenže jak se to dělá? A&#160;co pak? Půjdu na policii?</p>
			<p class="MLP_text ParaOverride-1">A&#160;kdo mi bude rozumět?</p>
			<p class="MLP_text ParaOverride-1">Než jsem položil ruku na kliku u&#160;dveří, řidič zařadil a&#160;auto vyrazilo vpřed.</p>
			<p class="MLP_text ParaOverride-1">Minuli jsme Ježíše Krista nad listy kukuřic i&#160;strašáka na zelném poli.</p>
			<p class="MLP_text ParaOverride-1">„Nechceš napít?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">Chlap pokrčil rameny a&#160;pustil rádio. Čekal jsem nějaké country, jako třeba <span class="MLP_znak_kurziva_11b">Řidič, ten tvrdej chleba má, </span>ale byli jsme v&#160;Bavorsku, rádio hrálo <span class="MLP_znak_kurziva_11b">Neunundneunzig Luftballons,</span> písničku, kterou si občas hvízdal táta.</p>
			<p class="MLP_text ParaOverride-1">Když dohrála, chlápek se na mě otočil. Věděl jsem, že něco řekne, a&#160;tušil jsem, co to bude.</p>
			<p class="MLP_text ParaOverride-1">„Tereza tě parádně vypekla, co?“</p>
			<p class="MLP_text ParaOverride-1">Nehodlal jsem se vybavovat s&#160;podrazákem.</p>
			<p class="MLP_text ParaOverride-1">„Urman mi hodně pomohl, víš? Našel mi práci, zaručil se za mě a&#160;to tady v&#160;Bavorsku, kamaráde, hodně znamená. Když jsem přišel, měl jsem holou prdel. A&#160;víš, jaký jediný slovo jsem uměl? <span class="MLP_znak_kurziva_11b">Loch.</span> Víš, co to je?“</p>
			<p class="MLP_text ParaOverride-1">Neznatelně jsem zavrtěl hlavou.</p>
			<p class="MLP_text ParaOverride-1">„Díra. Neznal jsem tu žádnýho Němčoura, měl jsem úplný hovno. Vidíš ty fára?“</p>
			<p class="MLP_text ParaOverride-1">Trochu jsem sklonil hlavu k&#160;hrudi. Nevypadalo to jako souhlas, ale přebrat se to tak možná dalo.</p>
			<p class="MLP_text ParaOverride-1">„Všechny nový, že jo? Všichni ty Sudeťáci byli nakonec šťastný, že je odsunuli. Po Listopadu se přijeli podívat do Čech a&#160;děkovali Bohu za baráky a&#160;pole a&#160;louky a&#160;auta, protože Češi, který jim všechno vzali, neměli nic.</p>
			<p class="MLP_text ParaOverride-1">Něco ukradneš a&#160;pak z&#160;toho nic nemáš, a&#160;všichni, kterým jsi to ukradl, jsou bohatší a&#160;spokojenější než ty. To musí člověka naštvat, ne?“</p>
			<p class="MLP_text ParaOverride-1">Dál jsem tvrdohlavě mlčel, protože mi docházelo, co jsem udělal: právě jsem paní Urmanové ukradl dceru.</p>
			<p class="MLP_text ParaOverride-1">„Jsi ještě malej smrad, kterýho vočůrala malá holka, tak jakej bys z&#160;toho mohl mít rozum, že jo?“</p>
			<p class="MLP_text ParaOverride-1">Minuli jsme chcíplou československou helikoptéru. Odbočili jsme k&#160;Finsterau a&#160;stoupali ke kostelu, kde jsem stopoval a&#160;cítil se tak šťastný. Úzkou průrvou mezi lesy jsem viděl suché smrky Siebensteinkopfu.</p>
			<p class="MLP_text ParaOverride-1">Blížili jsme se k&#160;pásu prázdnoty, k&#160;opuštěnému hraničnímu přechodu Bučina, opuštěnému hotelu, opuštěnému prostoru Stolové i&#160;Stanové hory, opuštěnému údolí Františkova i&#160;opuštěným lesům nad údolím Nového Světa.</p>
			<p class="MLP_text ParaOverride-1">Mezi námi a&#160;hranicí stály jen dva osamělé domy. U&#160;prvního řezal bavorský děda neúnavně své nesmrtelné dříví. I&#160;teď jsem byl neviditelný, a&#160;i kdybych šel na policii, možná by mi moji historku nikdo nevěřil.</p>
			<p class="MLP_text ParaOverride-1">Bílý karavan stál i&#160;nadále na kraji louky u&#160;<span class="MLP_znak_kurziva_11b">Wistlberg Berghof Frank.</span> Zelený stan byl pryč, chlapec s&#160;dívkou, kteří připomínali mámu a&#160;tátu, zmizeli v&#160;hlubokých lesích.</p>
			<p class="MLP_text ParaOverride-1">Odbočili jsme z&#160;asfaltové silnice na stezku, na jejímž konci jsme s&#160;Terezou našli posed. Ve světlech volkswagenu se objevila značka zákazu vjezdu. Vjeli jsme do lesa, kterému už vládla tma.</p>
			<p class="MLP_text ParaOverride-1">V&#160;záři předních světel se vedle stezky tyčila neprostupná hradba keřů a&#160;vyvrácených pařezů.</p>
			<p class="MLP_text ParaOverride-1">Muž otevřel okénko a&#160;zpomalil. Asi po třech kilometrech se po pravé straně objevila konstrukce z&#160;překřížených tyčí.</p>
			<p class="MLP_text ParaOverride-1">„No, kámo,“ povzdychl si chlap a&#160;zastavil. „Konečná.“</p>
			<p class="MLP_text ParaOverride-1">Otevřel jsem dveře a&#160;vystoupil do tmy.</p>
			<p class="MLP_text ParaOverride-1">Přední světla ozařovala svah; tady přece musí být stezka, po které jsme s&#160;Terezou sešli po pěšině z&#160;asfaltové silnice!</p>
			<p class="MLP_text ParaOverride-1">V&#160;keřích jsem po ní neviděl ani stopu.</p>
			<p class="MLP_text ParaOverride-1">Volkswagen začal pomalu couvat a&#160;jeho světla slábla, dokud nezmizela za ohybem cesty.</p>
			<p class="MLP_text ParaOverride-1">Hodil jsem si na záda batoh a&#160;vyrazil do svahu. Proti mně stála hradba keřů, ale já se prodíral vzhůru. Byl jsem rozhodnutý probourat se keři jako tank, i&#160;když mě větve šlehaly do krku i&#160;do očí.</p>
			<p class="MLP_text ParaOverride-1">Jenže odhodlanost mi vydržela jen pár metrů.</p>
			<p class="MLP_text ParaOverride-1">Vrátil jsem se na pěšinu a&#160;zkusil to o&#160;pár metrů dál. Tady to bylo ještě horší, protože jsem zpátky na cestu klouzal v&#160;mazlavém blátě.</p>
			<p class="MLP_text ParaOverride-1">„Seš zrádce!“ zařval jsem sám na sebe a&#160;skoro se rozbrečel.</p>
			<p class="MLP_text_bez1radku_-12-0- ParaOverride-1">Otevřel jsem dvířka posedu a&#160;snažil se nemyslet na mrtvé mouchy. Na lavici jsem nahmatal roztrhaný svetr a&#160;začal mouchy vyhazovat ven. Pak jsem vytáhl spacák a&#160;rozložil ho na podlaze.</p>
			<p class="MLP_text ParaOverride-1">Světla se rozlézala po setmělých horách a&#160;kdesi daleko a&#160;hluboko pode mnou projíždělo auto velikosti cvrčka.</p>
			<p class="MLP_text ParaOverride-1">Rozsvícené domy v&#160;krajině vypadaly jako chaloupky z&#160;pohádek bratří Grimmů. Krajina se zavírala do ticha a&#160;tmy&#160;– města, údolí, kostely, vesnice i&#160;lidé mizeli.</p>
			<p class="MLP_text ParaOverride-1">Terezin táta se s&#160;mým řidičem objímal, jako by se viděli naposled. Německo je obrovské a&#160;Tereza může být už v&#160;Rakousku, Maďarsku, Švýcarsku nebo Itálii. Pak vyrazí někam, kde může mít psů, kolik bude chtít. Třeba do Kanady, kde je v&#160;horách nikdo hledat nebude a&#160;kde si řidič kamionu vždycky sežene práci.</p>
			<p class="MLP_text ParaOverride-1">Její táta nebyl žádnej chudák, když Tereze posílal počítače a&#160;telefony.</p>
			<p class="MLP_text ParaOverride-1">V&#160;tom okamžiku se stalo to, čeho jsem se bál&#160;– zdvihl se vítr, kmeny stromů kolem mě zapraštěly a&#160;země pod nohama posedu se otřásla.</p>
			<p class="MLP_text ParaOverride-1">Dva velcí netopýři proletěli kolem okna a&#160;v&#160;dálce se zablýsklo. Dala se do mě zima, a&#160;tak jsem se radši nasoukal ještě hlouběji do spacáku.</p>
			<p class="MLP_text ParaOverride-1"><span class="MLP_znak_kurziva_11b">Zavrtám se do peřiny a&#160;představuju si, že je konec světa a&#160;všude na celý planetě Zemi vládne děsivá zima a&#160;já jediná na světě ležím v&#160;teplý jeskyni, kam mráz nemůže.</span></p>
			<p class="MLP_text ParaOverride-1">Ukázala mi Tereza tenhle posed jen proto, aby si byla jistá, že mám kde přespat?</p>
			<p class="MLP_text ParaOverride-1">Myslí na mě?</p>
			<p class="MLP_text ParaOverride-1">A&#160;k&#160;čemu mi to je?</p>
			<hr class="HorizontalRule-1"/>
			<div class="_idFootnotes">
				<div id="footnote-011" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/smrt_krale_sumavy_025.xhtml#footnote-011-backlink">9</a>  Ano, ano, peníze, samozřejmě! <span class="MLP_znak_kurziva_9b CharOverride-6">Pozn. red.</span></p>
				</div>
				<div id="footnote-010" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/smrt_krale_sumavy_025.xhtml#footnote-010-backlink">10</a>  Chtěl by novou počítačovou hru. Vy máte dceru? <span class="MLP_znak_kurziva_9b CharOverride-6">Pozn. red.</span></p>
				</div>
				<div id="footnote-009" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/smrt_krale_sumavy_025.xhtml#footnote-009-backlink">11</a>  To je přeci jen lepší než mít kluka. <span class="MLP_znak_kurziva_9b CharOverride-6">Pozn. red.</span></p>
				</div>
				<div id="footnote-008" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/smrt_krale_sumavy_025.xhtml#footnote-008-backlink">12</a>  Ano, to věřím. <span class="MLP_znak_kurziva_9b CharOverride-6">Pozn. red.</span></p>
				</div>
			</div>
		</div>
</body>
</html>