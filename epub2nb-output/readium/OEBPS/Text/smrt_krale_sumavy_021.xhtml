<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-20</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-20" xml:lang="cs-CZ">
		<div class="Z-kladn--textový-r-meček">
			<p id="_idParaDest-15" class="MLP_uroven2_kapitola ParaOverride-1">KAPITOLA PATNÁCT<a id="_idTextAnchor027"></a>Á <br/>Pátek 3.&#160;září</p>
			<p class="MLP_text_bez1radku ParaOverride-1">Bu<a id="_idTextAnchor028"></a>dík ukazoval půl sedmé.</p>
			<p class="MLP_text ParaOverride-1">Bolela mě kolena, stehna a&#160;záda. Všude kolem mě se vznášela nasládlá vůně šumavského. Trochu jsem litoval, že jsem tátovi lhal, ale na druhou stranu jsem si říkal, že věci, které s&#160;Terezou v&#160;Bavorsku o&#160;Kiliánovi zjistíme, za těch pár lží stojí.</p>
			<p class="MLP_text ParaOverride-1">Za okny stála mrazivá bílá mlha. Byla tak hustá, až se zdálo, že se naše chalupa ani nedotýká země. Pluli jsme v&#160;šumavském moři, ze kterého jako útesy vykukovaly koruny bříz.</p>
			<p class="MLP_text ParaOverride-1">Sešel jsem po schodech a&#160;nakoukl do ložnice. Z&#160;tátových po­otevřených úst vytékaly na polštář sliny zabarvené šumavským bylinným a&#160;máminy rozcuchané vlasy se matně leskly.</p>
			<p class="MLP_text_-0-12- ParaOverride-1">Došel jsem do kuchyně, kde se mi sušily boty, připravil si svačinu a&#160;přemýšlel, co si zabalím. Navrch batohu jsem nacpal papíry s&#160;nápisem <span class="MLP_znak_kurziva_11b">Geocaching&#160;– Šumavský národní park.</span> V&#160;ložnici zazvonil budík. Táta s&#160;mámou se vypotáceli z&#160;postelí jako astronauti ve <span class="MLP_znak_kurziva_11b">Vetřelci,</span> kteří se probírají z&#160;hlubokého spánku a&#160;centrální počítač je volá k&#160;sobě.</p>
			<p class="MLP_text_bez1radku ParaOverride-1">U&#160;snídaně byl táta opuchlý, jako by mu někdo přes noc držel hlavu v&#160;oparu dvaceti tajemných bylin.</p>
			<p class="MLP_text ParaOverride-1">„Máš pláštěnku?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Dám ti ji do batohu,“ nabídla se máma.</p>
			<p class="MLP_text ParaOverride-1">„To je dobrý, mami, já si ji přibalím.“ Ještě aby otevřela batoh a&#160;našla papíry o&#160;geocachingu! Taková školácká chyba! A&#160;bůhví kolik jsem jich v&#160;našem dokonalém plánu ještě udělal.</p>
			<p class="MLP_text ParaOverride-1">„Odkud jedete?“ zeptala se máma.</p>
			<p class="MLP_text ParaOverride-1">„Ze Svinný Lady.“</p>
			<p class="MLP_text ParaOverride-1">„Proč nejedete od školy?“</p>
			<p class="MLP_text ParaOverride-1">„Tam stavíme až potom.“</p>
			<p class="MLP_text ParaOverride-1">„Divný, že autobus staví nejdřív na Svinný Ladě,“ divila se máma.</p>
			<p class="MLP_text ParaOverride-1">„Autobusák je z&#160;Kvildy,“ upozornil ji táta.</p>
			<p class="MLP_text ParaOverride-1">„Přesně,“ dodal jsem a&#160;hlas mi trochu přeskočil.</p>
			<p class="MLP_text ParaOverride-1">„Neděje se něco?“ zeptala se máma.</p>
			<p class="MLP_text ParaOverride-1">„Ne. Co by se dělo?“ řekl jsem rádoby bezstarostně a&#160;poprvé mě napadlo, že jestli se něco zvrtne, budou si to do smrti dávat za vinu.</p>
			<p class="MLP_text ParaOverride-1">„No tak my už vyrazíme,“ řekl táta a&#160;pohladil mě po hlavě. „Zvlád­neš zamknout?“</p>
			<p class="MLP_text ParaOverride-1">„Jasně že jo. To je v&#160;pohodě.“</p>
			<p class="MLP_text ParaOverride-1">Šel jsem s&#160;nimi až k&#160;autu, protože bych je v&#160;mlze neviděl odjíždět.</p>
			<p class="MLP_text ParaOverride-1">„Škoda, že padla taková sibiř. Nejsou vidět <span class="MLP_znak_kurziva_11b">pojžahy,</span>“ řekl táta.</p>
			<p class="MLP_text ParaOverride-1">„<span class="MLP_znak_kurziva_11b">Pojžahy!</span>“</p>
			<p class="MLP_text ParaOverride-1">„Ty nevíš, čemu se na Šumavě říká <span class="MLP_znak_kurziva_11b">pojžahy</span>?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„<span class="MLP_znak_kurziva_11b">Pojžahy</span> jsou první ranní mraky na nebi. Ale musí bejt podlouhlý, jinak to nejsou <span class="MLP_znak_kurziva_11b">pojžahy.</span>“</p>
			<p class="MLP_text ParaOverride-1">Máma mě políbila na vlasy a&#160;táta poplácal po zádech. Nastoupili a&#160;já tesklivě pohlédl na bezpečí zadního sedadla. Ještě před týdnem jsem se vozil na nákupy do Teska v&#160;Letňanech a&#160;byl šťastný jako blecha, i&#160;když jsem o&#160;tom nevěděl.</p>
			<p class="MLP_text ParaOverride-1">Teď mě čekalo trmácení do cizí země. Najednou jsem zatoužil sedět v&#160;autě a&#160;poslouchat písničky od <span class="MLP_znak_kurziva_11b">Green Day.</span></p>
			<p class="MLP_text ParaOverride-1">Jenže na to už bylo pozdě.</p>
			<p class="MLP_text_bez1radku_-12-0- ParaOverride-1">Stál jsem u&#160;okna v&#160;opuštěném domě a&#160;vyhlížel do mlhy, která neměla začátek ani konec. Ohrady byly pryč, slať byla pryč, silnice byla pryč a&#160;mí rodiče byli taky pryč. Připadal jsem si jako první den na zastávce, jen já a&#160;dokonale všudypřítomný prostor.</p>
			<p class="MLP_text ParaOverride-1">Vydal jsem se do ložnice, z&#160;tátova šuplete vytáhl osm eur a&#160;potom uslyšel, jak Tereza volá moje jméno.</p>
			<p class="MLP_text ParaOverride-1">Stála před domem v&#160;zelené gumové bundě s&#160;kapucí, tmavých kalhotách a&#160;s&#160;horalkami na nohou.</p>
			<p class="MLP_text ParaOverride-1">„Máš kočku?“</p>
			<p class="MLP_text ParaOverride-1">Přikývla. „A&#160;ty lopatku?“</p>
			<p class="MLP_text ParaOverride-1">„Sakra.“ Doběhl jsem do kůlny, vrátil se s&#160;lopatkou a&#160;strčil ji do batohu.</p>
			<p class="MLP_text ParaOverride-1">„Udobřil ses s&#160;tátou?“</p>
			<p class="MLP_text ParaOverride-1">„Jo. Co vaši?“</p>
			<p class="MLP_text ParaOverride-1">„V&#160;pohodě. Máma jela ráno na nákup do Vimperka a&#160;děda leží v&#160;knížce o&#160;Kaltenbachu.“</p>
			<p class="MLP_text ParaOverride-1">Vyšli jsme ven, já zamkl chalupu a&#160;oběhl ji, abych klíč schoval za okno.</p>
			<p class="MLP_text ParaOverride-1">Po sto metrech jsme přelezli ohradu a&#160;vydali se pastvinou směrem na Františkov. Mlha začala mizet, téměř se zdálo, že začala ustupovat v&#160;okamžiku, kdy jsme vstoupili na pastvinu.</p>
			<p class="MLP_text ParaOverride-1">Skřivani zpívali a&#160;krávy přežvykovaly trávu stejně pečlivě, jako by začínal obyčejný pracovní den. Kolem fialových bodláků a&#160;šedohnědých kravinců poletovali včely a&#160;motýli.</p>
			<p class="MLP_text ParaOverride-1">Pěšinu na kraji lesa svíraly větve borovic. Teprve v&#160;okamžiku, kdy jsem v&#160;lesním světle udělal první krok, jsem ucítil, že naše cesta začíná. Vzduch byl studený, ale z&#160;modrého nebe a&#160;zelených pastvin do něj pronikalo cosi teplého a&#160;vlahého.</p>
			<p class="MLP_text ParaOverride-1">Po pravé straně něco zašustilo ve větvích. Objevila se velká hlava hnědé krávy, za ní další a&#160;mezi nimi otáčelo hlavou ze strany na stranu úplně černé telátko.</p>
			<p class="MLP_text ParaOverride-1">„To je nádherný!“ Tereza se ho snažila pohladit, telátko uhýbalo, ale nakonec ho zkrotila a&#160;hladila po hlavě. Krávy si nás prohlížely, bučely a&#160;jejich obrovská břicha se nafukovala. Připadaly mi jako tajemné lesní bytosti&#160;– možná to byly skutečné víly Čech.</p>
			<p class="MLP_text ParaOverride-1">Tereza hladila telátko asi dvacet minut. Tímhle tempem jsme se mohli dostat do Bavorska nejdřív v&#160;listopadu. Když ji omrzelo, pustili jsme se mezi kořeny pařezů a&#160;velkými kameny do údolí Františkova.</p>
			<p class="MLP_text ParaOverride-1">„Víš, že tu za války schovávali nacisti továrnu na letadla?“</p>
			<p class="MLP_text ParaOverride-1">„Tady?“</p>
			<p class="MLP_text ParaOverride-1">„Jo, údolí Františkova je tak sevřený lesy, že průzkumný americký letadla neviděly vůbec nic a&#160;Němci si tady vyráběli, co chtěli. Pod nohama máš stovky podzemních chodeb.“</p>
			<p class="MLP_text ParaOverride-1">Nedůvěřivě jsem shlédl na zem. Pod nohama jsem měl veliké černé mravence, borové šišky, smrkové jehličí a&#160;keříčky borůvek, ale ani stopu po továrně.</p>
			<p class="MLP_text ParaOverride-1">Silnice z&#160;Kvildy na Borovou Ladu se klikatila podél Vltavy. Pře­kročili jsme ji po úzkém mostě a&#160;dali se vzhůru po lesní cestě.</p>
			<p class="MLP_text ParaOverride-1">Za námi zase něco zapraskalo, takže jsem se otočil a&#160;pomyslel si, že se krávy vydaly za námi. Bude opravdu nenápadné, když se dva školáci a&#160;tele pokusí překročit hranici.</p>
			<p class="MLP_text ParaOverride-1">Jenže mezi stromy stál dvoumetrový chlap oblečený v&#160;maskáčích. V&#160;ruce držel dlouhou kovovou tyč, skloněnou k&#160;zemi. Díval se na ni a&#160;nás si vůbec nevšímal.</p>
			<p class="MLP_text ParaOverride-1">A&#160;já pochopil proč&#160;– na uších měl sluchátka. Jenže právě v&#160;tom okamžiku tyč ožila a&#160;natočila se ke mně. Muž mě zpozoroval a&#160;zamračil se. Byl to černovlasý zarostlý chlap s&#160;černými kotletami. Na rameni měl velkou výšivku <span class="MLP_znak_kurziva_11b">US ARMY.</span></p>
			<p class="MLP_text ParaOverride-1">Tyč se jako kovová krajta zdvihala ke mně a&#160;zastavila se mi u&#160;břicha.</p>
			<p class="MLP_text ParaOverride-1">„Máš u&#160;sebe něco kovovýho, že jo?“ zařval chlap.</p>
			<p class="MLP_text ParaOverride-1">„Nůž.“</p>
			<p class="MLP_text ParaOverride-1">„Uhni.“</p>
			<p class="MLP_text ParaOverride-1">Ustoupil jsem o&#160;dva kroky dozadu a&#160;muž na místě, kde jsem stál, přiložil tyč k&#160;zemi.</p>
			<p class="MLP_text ParaOverride-1">„Neviděl jsi nějakou louži, ve který bylo moc oleje?“</p>
			<p class="MLP_text ParaOverride-1">Zavrtěl jsem hlavou.</p>
			<p class="MLP_text ParaOverride-1">„Ani nějakej strom, co tu obvykle neroste? Kámen s&#160;vyrytým číslem nebo obrázkem?“</p>
			<p class="MLP_text ParaOverride-1">Znovu jsem zavrtěl hlavou a&#160;pro jistotu ještě otevřel ústa ke slovu ne, které by muž stejně neslyšel.</p>
			<p class="MLP_text ParaOverride-1">„Ukaž batoh!“</p>
			<p class="MLP_text ParaOverride-1">Sundal jsem batoh a&#160;otevřel ho.</p>
			<p class="MLP_text ParaOverride-1">„Jo tak!“ zařval. „Ten praštěnej geocaching nám byl čert dlužnej!“</p>
			<p class="MLP_text ParaOverride-1">Přikývl jsem a&#160;radši neříkal, že ho pro park obstarává můj táta.</p>
			<p class="MLP_text ParaOverride-1">„Nikoho jsi tu neviděl, jasný! A&#160;teď zmiz!“ hulákal na mě. Tereza pro něj neexistovala, byl to muž, který jedná výhradně s&#160;muži.</p>
			<p class="MLP_text ParaOverride-1">Co by asi dělal, kdyby otevřel Terezin batoh a&#160;našel mrtvou kočku?</p>
			<p class="MLP_text ParaOverride-1">Na druhou stranu to byl první chlap, který se neusmíval a&#160;nehlaholil: <span class="MLP_znak_kurziva_11b">Ahoj, Terezo! Jak se máš?</span> Terezu ignoroval tak dokonale, jak to už nejspíš nikdo neudělá.</p>
			<p class="MLP_text ParaOverride-1">Hodil jsem batoh na záda a&#160;napadlo mě, že to, co Tereza říkala o&#160;nacistické továrně, je nejspíš pravda.</p>
			<p class="MLP_text ParaOverride-1">Kdybych našel ještě i&#160;podzemní továrnu, to už bych byl hotovej Indiana Jones Jr.!</p>
			<p class="MLP_text ParaOverride-1">„Znáš ho?“ zeptal jsem se, když jsme se dostali z&#160;mužova dohledu.</p>
			<p class="MLP_text ParaOverride-1">„Ne. Ale byl v&#160;pohodě.“</p>
			<p class="MLP_text ParaOverride-1">„V&#160;pohodě?“</p>
			<p class="MLP_text ParaOverride-1">„Hledal jen vchod do podzemí. Kdyby nás chytil někdo z&#160;parku, platili bysme pokutu a&#160;ještě by volali k&#160;nám domů.“</p>
			<p class="MLP_text ParaOverride-1">Pěšina se před námi stáčela k&#160;jámě, z&#160;níž vyčníval obrovský kořen vyvráceného smrku. Když jsme na kořen vylezli, pěšinu jsme ve svahu zarostlém trávou vůbec neviděli. Všude navíc leželo tolik popadaných větví, že jsme si připadali jako na hřbitově uhynulých slonů.</p>
			<p class="MLP_text ParaOverride-1">Každý sám jsme se vydali do svahu.</p>
			<p class="MLP_text ParaOverride-1">„Tady!“ zakřičela asi po pěti minutách Tereza.</p>
			<p class="MLP_text ParaOverride-1">Pěšina pokračovala za dvěma vyvrácenými smrky až po padesáti metrech!</p>
			<p class="MLP_text ParaOverride-1">Dovlekli jsme na vrchol svahu, který připomínal obrovské spáleniště&#160;– v&#160;hromadách popela ležely zčernalé ohořelé větve. Po těžkých lesních strojích zůstávaly v&#160;zemi hluboké rýhy.</p>
			<p class="MLP_text ParaOverride-1">„Schválně tu ničí starý stezky.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Aby se tu nikdo nevyznal. Říká se, že na týhle straně Vltavy je tajnej vojenskej prostor.“</p>
			<p class="MLP_text ParaOverride-1">„To by tu někdo hlídal. A&#160;jít můžeme tudy,“ ukázal jsem na cestu, po které stroje opouštěly paseku.</p>
			<p class="MLP_text ParaOverride-1">„Ta vede zpátky na Kvildu.“</p>
			<p class="MLP_text ParaOverride-1">Ať jsme vyrazili jakýmkoli směrem, po dvaceti metrech jsme se ztratili v&#160;hradbě větví poražených smrků, které se zapichovaly do stehen a&#160;žeber. Pořád a&#160;pořád jsme se ztráceli a&#160;pořád a&#160;pořád hledali, kudy jít dál. Nakonec jsme to vzdali a&#160;vyšli na úzké asfaltové cestě.</p>
			<p class="MLP_text ParaOverride-1">„Tudy by Kilián nikdy nešel,“ pronesla Tereza zklamaně. „A&#160;hlavně nás někdo uvidí, protože na Bučinu je to ještě pět kilometrů,“ vzdychla si a&#160;vyrazila po silnici doprava.</p>
			<p class="MLP_text ParaOverride-1">„Neměli bysme jít na druhou stranu?“ Nikde nevisel jediný ukazatel ani turistická značka. Ztratit se v&#160;lesích byla vážně hračka.</p>
			<p class="MLP_text ParaOverride-1">„Ne, Bučina je tamhle. A&#160;dávej bacha, aby tě nevidělo žádný auto, protože tady smí jezdit jen ochranáři.“</p>
			<p class="MLP_text ParaOverride-1">„Nedáme si svačinu?“</p>
			<p class="MLP_text ParaOverride-1">„Až v&#160;Bavorsku.“</p>
			<p class="MLP_text ParaOverride-1">Ušli jsme asi padesát metrů, když se za námi ozval zvuk motoru.</p>
			<p class="MLP_text ParaOverride-1">„Sakra!“</p>
			<p class="MLP_text ParaOverride-1">„Co řeknem?“</p>
			<p class="MLP_text ParaOverride-1">„Že jdem se školou na výlet.“</p>
			<p class="MLP_text ParaOverride-1">Na silnici od Kvildy se blížila tmavě zelená dodávka. Zastavila u&#160;nás. Řidič byl čtyřicetiletý vousatý chlap v&#160;tmavomodrých montérkách. Na dveřích naštěstí neměl emblém národního parku.</p>
			<p class="MLP_text ParaOverride-1">„Kam jdete, děcka?“</p>
			<p class="MLP_text ParaOverride-1">„Na Bučinu.“</p>
			<p class="MLP_text ParaOverride-1">„Co na Bučině?“</p>
			<p class="MLP_text ParaOverride-1">„Výlet se školou.“</p>
			<p class="MLP_text ParaOverride-1">„Já vás tam hodím. Ale musíte si vzít tohle. Radši ty,“ kývl na Terezu a&#160;podal jí zmačkaný obvaz. „Kdyby nás zastavili ochranáři, udělala sis něco s&#160;nohou. Na tuhle silnici se bez propustky nesmí a&#160;já jí nemám. Vážně.“</p>
			<p class="MLP_text ParaOverride-1">Tereza pokrčila rameny a&#160;obvaz si natáhla na koleno. Nejspíš byla ráda, že si na nohy nemusí patlat hmotu, která simuluje zranění, a&#160;polévat ji peroxidem.</p>
			<p class="MLP_text ParaOverride-1">„Takhle to stačí, ušpiněná jsi dost,“ chválil ji řidič. „Sedni si dopředu.“</p>
			<p class="MLP_text ParaOverride-1">Naskládali jsme se do auta.</p>
			<p class="MLP_text ParaOverride-1">„Znáte Bučinu?“ zeptal se nás.</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Novej majitel<a id="_idTextAnchor029"></a> celej hotel na Bučině zrekonstruoval, postavil ukázku železný opony, a&#160;jen co ho otevřel, úředníci z&#160;parku mu řekli, že na propustky pro hosty nemá nárok. Takže hosti vystoupí na Kvildě z&#160;autobusu a&#160;táhnou si kufry pět kilometrů. Nebo pro ně musí pokaždý sjet, jenže to znamená bejt nahoře uvázanej pořád. Takže hotel Bučina je taková šumavská hospoda Na Mýtince.“</p>
			<p class="MLP_text ParaOverride-1">Dodávka páchla po mase. Ohlédl jsem se za sebe; v&#160;úložném prostoru leželi srnky, jeleni a&#160;dokonce i&#160;divočák. Táta říkal, že jedna z&#160;nejlepších obživ v&#160;Čechách je pytlačení. To jsme se dívali na reportáž, ve které reportér navštívil tři restaurace&#160;– na vesnici, na malém městě a&#160;v&#160;Praze&#160;– a&#160;vyptával se, jestli by provozní nekoupili jelena, kterého srazil.</p>
			<p class="MLP_text ParaOverride-1">Ve všech mu zaplatili a&#160;ještě ho prosili, aby jim vysoké sehnal co nejvíc.</p>
			<p class="MLP_text ParaOverride-1">„Neboj, nejsem pytlák,“ zasmál se, když si všiml mého vyděšeného pohledu. „Ale někdy si říkám, že bych radši pytlák byl. Víš, kolik si ty parchanti vydělaj?“</p>
			<p class="MLP_text ParaOverride-1">„Asi dost.“</p>
			<p class="MLP_text ParaOverride-1">„Ve Vimperku žije pan Kadoch a&#160;ten o&#160;pytlácích napsal spousty knížek,“ řekla Tereza. „Obchází vesnice a&#160;vyptává se na ně. U&#160;nás byl taky.“</p>
			<p class="MLP_text ParaOverride-1">„Jasně, Kadocha znám.“</p>
			<p class="MLP_text ParaOverride-1">„Co by se stalo, kdybyste v&#160;lese našel louži, ve který by plaval olej?“ zeptal jsem se.</p>
			<p class="MLP_text ParaOverride-1">„Nehledáte vy dva náhodou tu starou podzemní fabriku na messer­schmidty?“</p>
			<p class="MLP_text ParaOverride-1">„Ne. Jenom jsme někoho potkali.“</p>
			<p class="MLP_text ParaOverride-1">„Nějakýho pošuka s&#160;mapou a&#160;detektorem kovů, že jo? Helejte, děcka, olej v&#160;lesní louži znamená, že zrovna pod ní může bejt schovaný strojní zařízení. Tihle chlapi se vyptávaj na znaky vyříznutý do kůry stromů, značky vytesaný do kamenů, propadlý místa, nevěřili byste, podle čeho jsou schopný ty svý poklady hledat.“</p>
			<p class="MLP_text ParaOverride-1">„Myslíte, že tu ta továrna je?“</p>
			<p class="MLP_text ParaOverride-1">„Jasně, že tu je. A&#160;víte proč? Protože přitáhne turisty.“ Muž sáhl do krabičky pro cigaretu a&#160;připálil si, „Hele, já objíždím se zvěřinou hotely a&#160;penziony. Když přijedu na Kvildu, nestačím se divit, jaký davy turistů se sem valí. Když se večer vrátěj z&#160;toulání po kopcích, daj si večeři za sto pade a&#160;vyzunknou šest plzní po čtyřiceti kačkách. Víte, co věčně plný penziony a&#160;hospody pro lidi tady znamenaj? Spousta starejch ženskejch, který neseženou práci, tam dělá uklízečky. A&#160;Bavoráci na to koukaj jak vyvoraný myši. Na druhý straně Šumavy, třeba ve Finsterau, ani neví, co to je turista.</p>
			<p class="MLP_text ParaOverride-1">A&#160;co sem lidi táhne? Legendy. Tajná nacistická továrna na messer­schmidty. Neprobádaný podzemí Stanový a&#160;Stolový hory, kolem kterýho věčně hlídaj vojáci a&#160;jedná se o&#160;něm v&#160;parlamentu. No a&#160;<span class="MLP_znak_kurziva_11b">Král Šumavy</span>&#160;– místní by měli Kalčíkovi a&#160;Kachyňovi postavit pomník, stejně jako se postavil Kiliánovi. Jen si nemysli, ono to nebylo tak černobílý. Kachyňovi třeba z&#160;ÚV KSČ nařizovali, že si má pro <span class="MLP_znak_kurziva_11b">Krále Šumavy </span>vybrat nějakou krásnou vesničku, aby nikdo neviděl, jak zoufale to v&#160;pohraničí vypadá. Kachyňa ale trval na svým, že chce mít Kvildu takovou, jaká je, a&#160;basta.“</p>
			<p class="MLP_text ParaOverride-1">„Znáte ten film?“</p>
			<p class="MLP_text ParaOverride-1">„Prosím tě, kdo by ho tady neznal? Na Kvildě se <span class="MLP_znak_kurziva_11b">Král Šumavy</span> promítá každý léto pod širým nebem dva tejdny za sebou. A&#160;vždycky je vyprodáno!“</p>
			<p class="MLP_text ParaOverride-1">„Jste z&#160;Kvildy?“ zeptala se Tereza.</p>
			<p class="MLP_text ParaOverride-1">„Ne, ale moje babička sem jezdívala. V&#160;roce osmdesát osm prodala chalupu za čtyřicet tisíc. Kdybych jí teď chtěl koupit zpátky, potřeboval bych dvanáct milionů. Jo, babička. Klidně mohla hrát v&#160;<span class="MLP_znak_kurziva_11b">Králi Šumavy.</span>“</p>
			<p class="MLP_text ParaOverride-1">„A&#160;nehrála?“</p>
			<p class="MLP_text ParaOverride-1">„Ne, znávala Kiliána a&#160;věděla, že lidem pomáhal. Kalčíka prohlásila v&#160;obchodě na Kvildě za lháře a&#160;všechny filmaře za podvodníky a&#160;lupiče. Za pět let toho pěkně litovala&#160;– chtěla roli <span class="MLP_znak_kurziva_11b">v</span>&#160;<span class="MLP_znak_kurziva_11b">Markétě Lazarový, </span>kterou na Kvildě natáčel Vláčil, a&#160;spousta Kvildských, co hráli už v&#160;<span class="MLP_znak_kurziva_11b">Králi Šumavy,</span> si zahrála i&#160;v&#160;ní. Jenom babičku vynechali.“</p>
			<p class="MLP_text ParaOverride-1">Vyjeli jsme z&#160;lesa. Na levé straně se rozkládaly pastviny a&#160;na pravé se ve svahu tyčil opuštěný hotel <span class="MLP_znak_kurziva_11b">Alpská vyhlídka.</span> U&#160;příjezdové cesty stály obrovské dřevěné sloupy obehnané ostnatým drátem.</p>
			<p class="MLP_text ParaOverride-1">„To je železná opona.“</p>
			<p class="MLP_text ParaOverride-1">„Já vím, ukazoval mi jí táta.“</p>
			<p class="MLP_text ParaOverride-1">„Kde máte sraz?“</p>
			<p class="MLP_text ParaOverride-1">„Až u&#160;hranice.“</p>
			<p class="MLP_text ParaOverride-1">„Já vás tam hodím.“</p>
			<p class="MLP_text ParaOverride-1">„To jste vážně hodnej!“</p>
			<p class="MLP_text ParaOverride-1">„Hlavně si ještě nesundavej ten obvaz. A&#160;koukejte na jih, někdy jsou vidět Alpy.“</p>
			<p class="MLP_text ParaOverride-1">Pohlédl jsem kupředu a&#160;spatřil něco, co mě zarazilo. Kopec proti nám byl úplně holý. Holé smrky stály na jeho svazích jako párátka a&#160;kdesi za kopcem řvala motorová pila.</p>
			<p class="MLP_text ParaOverride-1">„To je Siebensteinkopf, Hlava sedmi kamenů.“</p>
			<p class="MLP_text ParaOverride-1">„Přes ten chodil Kilián!“ vykřikl jsem.</p>
			<p class="MLP_text ParaOverride-1">„Jo,“ muž se usmál a&#160;zastavil. „Tak jsme tu.“</p>
			<p class="MLP_text ParaOverride-1">Tereza si sundala obvaz.</p>
			<p class="MLP_text ParaOverride-1">„Docela ti slušel,“ vysekl jí řidič poklonu.</p>
			<p class="MLP_text ParaOverride-1">Vystoupili jsme, muž se s&#160;dodávkou otočil na louce a&#160;ještě Tereze zamával.</p>
			<p class="MLP_text ParaOverride-1">Za dřevěným mostem stál na červenožlutočerně pomalovaném sloupu německý státní znak&#160;– černá orlice s&#160;roztaženými křídly a&#160;červeným zobákem na žlutém podkladě. O&#160;kus dál se tyčil modrobílý sloup s&#160;nápisem <span class="MLP_znak_kurziva_11b">Freistaat Bayern.</span></p>
			<p class="MLP_text ParaOverride-1">Asi dvacet metrů za hranicí stálo opuštěné parkoviště. Čekal jsem, že se to v&#160;Německu bude hemžit Němci. Ale nebyl tu vůbec nikdo, tedy kromě dřevorubce schovaného v&#160;lesích.</p>
			<p class="MLP_text ParaOverride-1">Zastavili jsme se na hranici. Vedla uprostřed můstku nad potokem, který se v&#160;Bavorsku jmenoval Teufelbach a&#160;v&#160;Čechách Čertova voda.</p>
			<p class="MLP_text ParaOverride-1">„Tak jdem?“ zdvihl jsem nohu, abych udělal svůj první krok do cizí země.</p>
			<p class="MLP_text ParaOverride-1">V&#160;tom okamžiku mi zazvonil mobil.</p>
		</div>
</body>
</html>