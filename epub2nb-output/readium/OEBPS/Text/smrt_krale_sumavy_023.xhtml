<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-22</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-22" xml:lang="cs-CZ">
		<div class="Z-kladn--textový-r-meček">
			<p id="_idParaDest-17" class="MLP_uroven2_kapitola ParaOverride-1">KAP<a id="_idTextAnchor033"></a>ITOLA SEDMNÁCTÁ <br/>Sobota 4.&#160;září</p>
			<p class="MLP_text_bez1radku ParaOverride-1">Jít po chodníku bylo lepší než přeskakovat ulámané větve. Navíc nehrozilo, že nás budou prohledávat hledači pokladů. Starší paní, která sbírala prádlo ve svahu před rodinným domkem, na nás s&#160;úsměvem zavolala „Grüß Gott!“ a&#160;mě napadlo, že by nás snad u&#160;sebe v&#160;nejhorším nechala přespat.</p>
			<p class="MLP_text_-0-12- ParaOverride-1">Vystoupali jsme ke kostelu, jehož věž se tyčila proti odpolednímu nebi. Andělé vysekaní v&#160;našedlém kameni si nás udiveně prohlíželi. Těžké dveře seděly ukotveny ve vchodu a&#160;na zdi visela mosazná deska s&#160;nápisem:</p>
			<p class="MLP_text ParaOverride-1"><span class="MLP_znak_kurziva_11b">Pfarrkirche St. Michael</span></p>
			<p class="MLP_text ParaOverride-1"><span class="MLP_znak_kurziva_11b">Erbaut 1747–1752</span></p>
			<p class="MLP_text_-12-0- ParaOverride-1">Podle toho, co říkal táta, začali kostel stavět v&#160;roce, kdy kníže Schwarzenberg posílal do divočiny Nového Světa prvního hajného.</p>
			<p class="MLP_text ParaOverride-1">Vedle kostela se rozkládal opuštěný čtvercový hřbitov. Cestičky byly vysypané štěrkem a&#160;já si vzpomněl na kvildský hřbitov v&#160;<span class="MLP_znak_kurziva_11b">Králi Šumavy,</span> na kterém se kříže ztrácely ve vysoké trávě a&#160;hroby vypadaly zanedbaně, jako by nepatřily místním lidem, ale cizím lupičům.</p>
			<p class="MLP_text ParaOverride-1">U&#160;vchodu visel Ježíš Kristus tak zlatý, jako by byl synem neznámé zlaté rasy.</p>
			<p class="MLP_text ParaOverride-1">Podle fotky z&#160;internetu měl být Kiliánův hrob dole u&#160;zdi. Cestou jsem si prohlížel jména na náhrobních deskách: <span class="MLP_znak_kurziva_11b">Familie Wagner</span>,<span class="MLP_znak_kurziva_11b"> Gustav Lorenz</span>,<span class="MLP_znak_kurziva_11b"> Eduard Sommer</span>,<span class="MLP_znak_kurziva_11b"> Johann Binder.</span> Dokonce jsem spatřil i&#160;hrob se svým vlastním jménem:</p>
			<p class="MLP_text_-I-_-12-12- ParaOverride-1"><span class="MLP_znak_kurziva_11b">Thomas Jungwirth 1883–1917</span></p>
			<p class="MLP_text ParaOverride-1">Můj jmenovec se dožil třiceti čtyř let&#160;– možná padl ve válce, nebo umřel jen tak, válka neválka.</p>
			<p class="MLP_text ParaOverride-1">Kiliánův hrob stál ve čtvrté řadě odzdola. Šedivá mramorová deska byla v&#160;polovině rozdělená křížem. Na pravé straně se leskla jména rodiny Nowotných&#160;– Josef, Petronill a&#160;znovu Josef&#160;– a&#160;na levé pod nápisem</p>
			<p class="MLP_text_-I-_-12-12- ParaOverride-1"><span class="MLP_znak_kurziva_11b">Hier ruhen in Frieden</span><span class="CharOverride-7"><span id="footnote-007-backlink"><a class="_idFootnoteLink _idGenColorInherit" href="../Text/smrt_krale_sumavy_023.xhtml#footnote-007">3</a></span></span></p>
			<p class="MLP_text ParaOverride-1">stálo:</p>
			<p class="MLP_text_-I-_-12-0- ParaOverride-1"><span class="MLP_znak_kurziva_11b">Kilian Nowotny</span></p>
			<p class="MLP_text_-I- ParaOverride-1"><span class="MLP_znak_kurziva_11b">*1. 12. 1905 † 12. 3. 1977</span></p>
			<p class="MLP_text_-I-_-12-0- ParaOverride-1"><span class="MLP_znak_kurziva_11b">Theresia Nowotny</span></p>
			<p class="MLP_text_-I-_-0-12- ParaOverride-1"><span class="MLP_znak_kurziva_11b">*26. 8. 1908 † 28. 3. 2000</span></p>
			<p class="MLP_text ParaOverride-1">Ve váze kvetly bílé květiny. Hlína na hrobě zarůstala nazelenalým mechem. Zeď, na kterou Kilián vyhlížel, obrůstal břečťan. Nad Kiliánovým hrobem se tyčily dva obrovské smrky, stromy, které za svého života vídal v&#160;lesích u&#160;Kaltenbachu.</p>
			<p class="MLP_text ParaOverride-1">Hřbitov byl opuštěný. Ani za zdí jsem neslyšel žádné hlasy, tak jsem vytáhl zahradnickou lopatku a&#160;začal rýt do štěrku vedle hrobu. Bál jsem se, že na něco narazím, ale na čepeli se objevovaly jen úlomky štěrku a&#160;hrudky hlíny.</p>
			<p class="MLP_text ParaOverride-1">Tereza vytáhla mrtvou kočku zabalenou v&#160;roztržené igelitce. Strčila ji do jámy a&#160;já na ni ze všech sil a&#160;co nejrychleji sypal štěrk. Dírou v&#160;igelitce jsem viděl, jak se černé chlupy barví prachem kamínků do šeda jako v&#160;hororu, ve kterém se mrtví rozpadají na prach.</p>
			<p class="MLP_text ParaOverride-1">Konečně nám její srst zmizela z&#160;očí.</p>
			<p class="MLP_text ParaOverride-1">„Myslíš, že to takhle stačí?“</p>
			<p class="MLP_text ParaOverride-1">„Asi jo.“</p>
			<p class="MLP_text ParaOverride-1">Slunce se lesklo na náhrobní desce a&#160;koruny stromů šuměly. Na hřbitově ve Vimperku jsme s&#160;tátou stávali u&#160;dědova a&#160;babiččina hrobu. I&#160;tam bylo na hrobech plno německých jmen a&#160;já si vzpomněl, jak se táta vždycky s&#160;dědou a&#160;babičkou loučil.</p>
			<p class="MLP_text ParaOverride-1">„Řeknem něco?“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Já nevím. Co třeba Pokoj tvojí duši?“</p>
			<p class="MLP_text ParaOverride-1">„Tak jo.“</p>
			<p class="MLP_text ParaOverride-1">Chytl jsem Terezu za ruku a&#160;oba jsme pronesli:</p>
			<p class="MLP_text ParaOverride-1">„Pokoj tvojí duši.“</p>
			<p class="MLP_text ParaOverride-1">Vítr se opřel do smrků. V&#160;jednom z&#160;nich má Kilián určitě dutinu plnou starých benzinových zapalovačů, které za temných nocí chrání rukou proti větru, a&#160;v&#160;jejich mihotavém světle převádí mrtvé do světa živých&#160;– do českých lesů Šumavy.</p>
			<p class="MLP_text ParaOverride-1">Pustil jsem trochu rozpačitě Terezinu ruku a&#160;došel ke stříbrnému kalíšku se svíčkou, ve které vosk vyhořel až na dno. Sáhl jsem dovnitř, abych vyhořelou svíčku vyndal.</p>
			<p class="MLP_text ParaOverride-1">„Máš svíčku?“</p>
			<p class="MLP_text ParaOverride-1">Tereza zavrtěla hlavou a&#160;v&#160;tom okamžiku vstoupila do brány hřbitova asi padesátiletá paní. Na sobě měla rozepnutý ošoupaný šedivý svetr a&#160;tmavě modré kalhoty podobné teplákům. Vlasy měla rozcuchané, takže jsem k&#160;ní hned pojal důvěru.</p>
			<p class="MLP_text ParaOverride-1">Popadli jsme batohy a&#160;rozběhli se za ní.</p>
			<p class="MLP_text ParaOverride-1">„Entschuldigung, wir sind aus Kaltenbach im Böhmerwald,<span class="CharOverride-5"><span id="footnote-006-backlink"><a class="_idFootnoteLink _idGenColorInherit" href="../Text/smrt_krale_sumavy_023.xhtml#footnote-006">4</a></span></span>“ řekla Tereza. „Wir suchen die Familie Nowotny.<span class="CharOverride-5"><span id="footnote-005-backlink"><a class="_idFootnoteLink _idGenColorInherit" href="../Text/smrt_krale_sumavy_023.xhtml#footnote-005">5</a></span></span>“</p>
			<p class="MLP_text ParaOverride-1">„Nowotny?“ Žena spustila záplavu německých slov a&#160;teprve po drahné chvilce jí došlo, že nejspíš nerozumíme ani slovo.</p>
			<p class="MLP_text ParaOverride-1">„Gasthaus Eibl,“ řekla a&#160;ukázala za věž kostela.</p>
			<p class="MLP_text ParaOverride-1">„Gasthaus Eibl,“ zopakovala Tereza.</p>
			<p class="MLP_text ParaOverride-1">„Goldener Steig und denn die Straße Böhmerwald Siedlung Nummer drei. Nowotny Tischerei.“</p>
			<p class="MLP_text ParaOverride-1">„Goldener Steig und denn die Straße Böhmerwald Siedlung Nummer drei. Nowotny Tischerei,“ přeříkávala Tereza a&#160;já žasnul, co všechno si dokáže zapamatovat.</p>
			<p class="MLP_text ParaOverride-1">„Dort lebt seine Tochter.<span class="CharOverride-5"><span id="footnote-004-backlink"><a class="_idFootnoteLink _idGenColorInherit" href="../Text/smrt_krale_sumavy_023.xhtml#footnote-004">6</a></span></span>“</p>
			<p class="MLP_text ParaOverride-1">„Danke schön,“ poděkovala Tereza.</p>
			<p class="MLP_text ParaOverride-1">Vyšli jsme ze hřbitova.</p>
			<p class="MLP_text ParaOverride-1">„Pane jo, kdyby na mě někdo vybalil všechny ty německý slova, pamatoval bych si tak akorát <span class="MLP_znak_kurziva_11b">Nummer drei.</span>“</p>
			<p class="MLP_text ParaOverride-1">Tereza pokrčila rameny. „To je snadný, když víš, že <span class="MLP_znak_kurziva_11b">Goldener Steig</span> je Zlatá stezka a&#160;<span class="MLP_znak_kurziva_11b">Böhmerwald Siedlung</span> Šumavské sídliště.“</p>
			<p class="MLP_text ParaOverride-1">„Král Šumavy bydlel na sídlišti? Myslel jsem, že někde u&#160;lesa na kraji Röhrnbachu. A&#160;kdo tam teď vlastně bydlí?“</p>
			<p class="MLP_text ParaOverride-1">„Jeho dcera.“</p>
			<p class="MLP_text ParaOverride-1">„Vážně?! Mohla by mít nějakou Kiliánovu fotku!“</p>
			<p class="MLP_text ParaOverride-1">Mířili jsme do centra Röhrnbachu. U&#160;chodníku parkovala německá auta a&#160;za nimi stály gasthausy&#160;– rozložité dvoupatrové domy opatřené názvy bavorských piv jako <span class="MLP_znak_kurziva_11b">Weizenbier</span> nebo <span class="MLP_znak_kurziva_11b">Silverberg-Pils.</span> Uvnitř vůbec nevypadaly jako české hospody, které&#160;– jako například hospoda <span class="MLP_znak_kurziva_11b">U</span>&#160;<span class="MLP_znak_kurziva_11b">Antoníčka,</span> kolem které jsme chodili ze školy&#160;– byly narvané k&#160;prasknutí a&#160;chlapi postávali kolem výčepu s&#160;cigaretou v&#160;jedné a&#160;půllitrem v&#160;druhé ruce. Tady byly gasthausy prázdné, jen v&#160;posledním seděly dva starší manželské páry.</p>
			<p class="MLP_text ParaOverride-1">Uprostřed náměstí stála kamenná kašna ve tvaru srdce&#160;– voda vystřikovala ze dvou kamenných tepen. Za kašnou nabízelo své dobroty pekařství <span class="MLP_znak_kurziva_11b">Bäckerei Fuchs.</span> Svačinu jsem snědl a&#160;v&#160;kapse jsem měl ještě osm eur, takže mě lákal hlavně velký kulatý koláč s&#160;vanilkovo-rybízovou polevou.</p>
			<p class="MLP_text ParaOverride-1">„Támhle je <span class="MLP_znak_kurziva_11b">Gasthaus Eibl!</span>“ Tereza ukázala na dům v&#160;pravém rohu náměstí, od kterého vedly tři vedlejší ulice.</p>
			<p class="MLP_text ParaOverride-1">Ta, která vedla z&#160;náměstí, se jmenovala <span class="MLP_znak_kurziva_11b">Goldener Steig.</span></p>
			<p class="MLP_text ParaOverride-1">Dali jsme se po ní, zahnuli doprava a&#160;přímo proti nám visela cedule <span class="MLP_znak_kurziva_11b">Böhmerwald Siedlung.</span></p>
			<p class="MLP_text ParaOverride-1">Číslo tři byl první dům na rohu dvou ulic.</p>
			<p class="MLP_text ParaOverride-1">Najít dům Krále Šumavy nám v&#160;Röhrnbachu trvalo jenom čtyři minuty!</p>
			<p class="MLP_text ParaOverride-1">Kiliánův dům byl obložený tmavým dřevem, téměř jako dům, který míval na Nových Hutích. Nad ohromnými vraty stál nápis:</p>
			<p class="MLP_text_-I-_-12-12- ParaOverride-1"><span class="MLP_znak_kurziva_11b">Nowotny Schreinerei und Tischerei</span></p>
			<p class="MLP_text ParaOverride-1">„Co to je <span class="MLP_znak_kurziva_11b">Schreinerei und Tischerei?</span>“</p>
			<p class="MLP_text ParaOverride-1">„Truhlářství a&#160;stolařství.“</p>
			<p class="MLP_text ParaOverride-1">„Vypadá to spíš jako dílna.“</p>
			<p class="MLP_text ParaOverride-1">K&#160;domu byl přistavěn světlejší dvoupatrový bavorský dům s&#160;prosklenou verandou a&#160;zahradou ve svahu.</p>
			<p class="MLP_text ParaOverride-1">Došel jsem ke zvonku. Nebylo na něm žádné jméno. Bál jsem se, že nebude fungovat, ale když jsem na něj položil prst, zvonění dolehlo až k&#160;nám.</p>
			<p class="MLP_text ParaOverride-1">„Stejně nám neotevře. Vypadáme jak vandráci.“</p>
			<p class="MLP_text ParaOverride-1">„No a&#160;co? Kilián taky lítal po lese s&#160;tváří od sazí.“</p>
			<p class="MLP_text ParaOverride-1">V&#160;domě se neozýval jediný zvuk.</p>
			<p class="MLP_text ParaOverride-1">Znovu jsem zazvonil.</p>
			<p class="MLP_text ParaOverride-1">Na hladině louže se leskla olejová skvrna. Tudy vede vstup do podzemí Šumavy, tajná stezka Krále Šumavy, tudy se dostanu k&#160;továrně na messerschmidty, ke všem kamenům, po kterých se dá přejít Chalupská slať.</p>
			<p class="MLP_text ParaOverride-1">Jenže dveře pořád nikdo neotvíral.</p>
			<p class="MLP_text ParaOverride-1">Na konci ulice se objevila paní s&#160;nákupní taškou. Vytáhla klíč, aby odemkla poštovní schránku. Udiveně na nás pohlédla a&#160;my se k&#160;ní rozběhli.</p>
			<p class="MLP_text ParaOverride-1">„Entschuldigung, Entschuldigung!“ křičela Tereza.</p>
			<p class="MLP_text ParaOverride-1">Paní nám vysvětlila, že Kiliánova dcera odjela na nákupy do Waldkirchenu, ale možná se předtím stavila na faře. Tereza se zeptala, kde je fara, a&#160;žena ukázala na světlý dům v&#160;ulici nad námi.</p>
			<p class="MLP_text ParaOverride-1">Vydali jsme se zase zpátky do svahu. Ochladilo se a&#160;na západě se začaly sbírat šedivé mraky. Vypadaly jako obrovské těžké bubliny plné prachu. Slunce se klonilo k&#160;západu. Netušil jsem, jak se za tmy dostaneme zpátky na hranici ani co budeme dělat, jestli se rozprší.</p>
			<p class="MLP_text ParaOverride-1">„Když na čundru vidíš, jak přichází noc, přepadne tě takovej divnej strach,“ vzdychla Tereza.</p>
			<p class="MLP_text ParaOverride-1">„V&#160;kolik zapadá slunce?“</p>
			<p class="MLP_text ParaOverride-1">„Tak v&#160;půl sedmý, to je za hodinu.“</p>
			<p class="MLP_text ParaOverride-1">Fara byl nízký rodinný dům asi sto metrů od hřbitova. Na zvonku stálo:</p>
			<p class="MLP_text_-I-_-12-12- ParaOverride-1"><span class="MLP_znak_kurziva_11b">Röhrnbach Pfarre. Pfarrer Markus Krell.</span></p>
			<p class="MLP_text ParaOverride-1">Tohle je naše poslední šance, pomyslel jsem si a&#160;zazvonil.</p>
			<p class="MLP_text ParaOverride-1">Ani tentokrát se dveře neotevřely. Zato mluvítko vedle vchodu zapraskalo.</p>
			<p class="MLP_text ParaOverride-1">„Was wünschen Sie?<span class="CharOverride-5"><span id="footnote-003-backlink"><a class="_idFootnoteLink _idGenColorInherit" href="../Text/smrt_krale_sumavy_023.xhtml#footnote-003">7</a></span></span>“ zeptal se ženský hlas.</p>
			<p class="MLP_text ParaOverride-1">„Guten Tag, wir sind aus Kaltenbach und wir suchen jemand von Nowotny Familie.<span class="CharOverride-5"><span id="footnote-002-backlink"><a class="_idFootnoteLink _idGenColorInherit" href="../Text/smrt_krale_sumavy_023.xhtml#footnote-002">8</a></span></span>“</p>
			<p class="MLP_text ParaOverride-1">Následovala záplava slov tak německých, že mě z&#160;nich už začínala bolet hlava.</p>
			<p class="MLP_text ParaOverride-1">„Co říká?“</p>
			<p class="MLP_text ParaOverride-1">„Že farář odjel. A&#160;žádnýho Nowotnýho nezná. Novej farář je tu teprve rok.“</p>
			<p class="MLP_text ParaOverride-1">Mluvítko zapraskalo a&#160;pak už bylo jen ticho.</p>
			<p class="MLP_text ParaOverride-1">„Zajdem ještě ke Kiliánovi? Třeba se jeho dcera mezitím vrátila. Na stopa je to deset minut…“ Sundal jsem batoh, abych vytáhl mikinu. Cítil jsem, jak do mě proniká podvečerní chlad. Tereza se také sehnula pro pomačkaný svetr.</p>
			<p class="MLP_text ParaOverride-1">Potom mluvítko znovu zapraskalo. Ale tentokrát se ozval starší mužský hlas a&#160;ten mluvil česky:</p>
			<p class="MLP_text ParaOverride-1">„Hledáte Kiliána Nowotného?“</p>
			<hr class="HorizontalRule-1"/>
			<div class="_idFootnotes">
				<div id="footnote-007" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/smrt_krale_sumavy_023.xhtml#footnote-007-backlink">3</a>  Zde odpočívají v&#160;pokoji. <span class="MLP_znak_kurziva_9b CharOverride-6">Pozn. red.</span></p>
				</div>
				<div id="footnote-006" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/smrt_krale_sumavy_023.xhtml#footnote-006-backlink">4</a>  Promiňte, my jsme z&#160;Kaltenbachu na Šumavě. <span class="MLP_znak_kurziva_9b CharOverride-6">Pozn. red.</span></p>
				</div>
				<div id="footnote-005" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/smrt_krale_sumavy_023.xhtml#footnote-005-backlink">5</a>  Hledáme rodinu Nowotných. <span class="MLP_znak_kurziva_9b CharOverride-6">Pozn. red.</span></p>
				</div>
				<div id="footnote-004" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/smrt_krale_sumavy_023.xhtml#footnote-004-backlink">6</a>  Tam žije jeho dcera. <span class="MLP_znak_kurziva_9b CharOverride-6">Pozn. red.</span></p>
				</div>
				<div id="footnote-003" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/smrt_krale_sumavy_023.xhtml#footnote-003-backlink">7</a>  Co si přejete? <span class="MLP_znak_kurziva_9b CharOverride-6">Pozn. red.</span></p>
				</div>
				<div id="footnote-002" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/smrt_krale_sumavy_023.xhtml#footnote-002-backlink">8</a>  Dobrý den, my jsem z&#160;Kaltenbachu a hledáme někoho z&#160;rodiny Nowotných. <span class="MLP_znak_kurziva_9b CharOverride-6">Pozn. red.</span></p>
				</div>
			</div>
		</div>
</body>
</html>