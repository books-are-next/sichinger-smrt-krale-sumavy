<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-12" class="MLP_uroven2_kapitola ParaOverride-1">KAPITOLA DVANÁCTÁ <br/>Čtvrtek 2.&#160;září</p>
			<p class="MLP_text_bez1radku ParaOverride-1">Paní Na<a id="_idTextAnchor020"></a>jmanová měla bílé vlasy sčesané dozadu nad šedivýma živýma očima. Vypadala jako slečna Marplová, která se v&#160;důchodu přestěhovala na Šumavu.</p>
			<p class="MLP_text ParaOverride-1">Usadila nás do kuchyně a&#160;nabídla nám perník a&#160;mentolové bonbony. Perník byl výborný, plný rozinek a&#160;ořechů, a&#160;krásně voněl.</p>
			<p class="MLP_text ParaOverride-1">Komín paní Najmanové byl zřejmě v&#160;naprostém pořádku.</p>
			<p class="MLP_text ParaOverride-1">„Ty jsi Jungwirth?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Víš, že mi tvůj děda dělal topení?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Jednou večer se mu rozbil ventil. Hodil si na záda batoh a&#160;vyrazil do Vimperka&#160;– je to patnáct kilometrů. Ráno byl zpátky a&#160;topení dodělal. A&#160;víš, co říkal? <span class="MLP_znak_kurziva_11b">Ten zatracenej ventil by mi stejně nedal spát.</span>“</p>
			<p class="MLP_text ParaOverride-1">A&#160;je to tady&#160;– kdepak ventil a&#160;Vimperk! Můj děda byl taky pašerák! Zařizoval si kšefty s&#160;Kiliánem! Možná s&#160;Lampou pašovali do Bavorska topení.</p>
			<p class="MLP_text ParaOverride-1">„Letos je to už padesát let a&#160;radiátor mi šlape jako hodinky.“</p>
			<p class="MLP_text ParaOverride-1">Provedl jsem rychlý výpočet: děda dělal topení v&#160;roce 1960. Táta říkal, že železná opona se postavila v&#160;padesátých letech, potom, co esenbáci nedokázali chytit Kiliána.</p>
			<p class="MLP_text ParaOverride-1">Z&#160;toho vyplývalo, že můj děda pašerák nebyl, protože v&#160;roce 1960 byl s&#160;pašováním na Šumavě konec.</p>
			<p class="MLP_text ParaOverride-1">„Ještě hraješ na klavír?“ zeptala se paní Najmanová Terezy.</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Ani doma?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„To je škoda. Nemělas toho nechávat. Jsi moc netrpělivá, Terezo. Proč chceš všechno hned?“</p>
			<p class="MLP_text ParaOverride-1">Tereza zčervenala. Na okamžik jsem měl pocit, že se paní Naj­manová chce Terezy ještě na něco zeptat. Ale místo toho vstala a&#160;přinesla nám čaj.</p>
			<p class="MLP_text ParaOverride-1">Byl to naprostý opak čaje, který dělal můj táta. Tenhle byl ochu­cený cukrem, bezinkovou šťávou, medem a&#160;citronem. Kousky citronu byly tak velké, že vypadaly jako žluté knedlíčky a&#160;tekutina v&#160;hrnku se podobala polévce. Skoro jsem paní Najmanovou po­prosil o&#160;lžíci.</p>
			<p class="MLP_text ParaOverride-1">„Přišli jsme se zeptat na Tomáše Holého,“ prohlásila Tereza.</p>
			<p class="MLP_text ParaOverride-1">„Tak to se musíme podívat tady pod kanape.“ Paní Najmanová se sklonila a&#160;vytáhla velký kožený kufr. „Tomáše učila jeho maminka, měli spolu krásný vztah. Ale nemohla tu být pořád, tak jsem ho pár týdnů měla na starosti já.“</p>
			<p class="MLP_text ParaOverride-1">Kufr byl až po okraj naplněný novinovými výstřižky a&#160;fotografiemi z&#160;obálek časopisů a&#160;dokonce tu byly i&#160;dva plakáty s&#160;Tomášovým podpisem. Fotek bylo tolik, že každý, kdo kufr otevřel, měl co dělat, aby ho zase zavřel.</p>
			<p class="MLP_text ParaOverride-1">„Co o&#160;Tomášovi víte?“</p>
			<p class="MLP_text ParaOverride-1">„Skoro nic,“ přiznali jsme.</p>
			<p class="MLP_text ParaOverride-1">„Ve filmech hrál už od devíti let. Jeho strýc dělal na Barrandově rekvizitáře a&#160;vodil ho mezi filmaře. První roli dostal v&#160;<span class="MLP_znak_kurziva_11b">Marečku, podejte mi pero.</span> Tomáš přijde do třídy, předá chemikáři vzkaz a&#160;cucá přitom bonbon. Určitě tu scénu znáte.“</p>
			<p class="MLP_text ParaOverride-1">„Ne,“ řekli jsme s&#160;Terezou.</p>
			<p class="MLP_text ParaOverride-1">„Hm,“ zavrtěla nad námi paní Najmanová hlavou, jako by tomu nehodlala uvěřit. „Pak šel na konkurz filmu <span class="MLP_znak_kurziva_11b">Jak vytrhnout velrybě stoličku,</span> jenže režisérka Šimková-Plívová prohlásila, že vypadá jak obtloustlá tetička. Ale když odcházel z&#160;pódia, udělal zvláštní gesto. A&#160;ona pochopila, že má výjimečný dar.</p>
			<p class="MLP_text ParaOverride-1">Ten film ho proslavil. Před jeho domem postávaly děti s&#160;památníčky. Chodily mu tisíce dopisů. Byl na obálkách všech časopisů.“</p>
			<p class="MLP_text ParaOverride-1">Podala nám vystřiženou fotografii, na které Tomáš Holý postával v&#160;bílém tričku a&#160;světle modrých plátěných kalhotách.</p>
			<p class="MLP_text ParaOverride-1">„Co to je za časopis?“ zeptal jsem se.</p>
			<p class="MLP_text ParaOverride-1">„Sedmička pionýrů.“</p>
			<p class="MLP_text ParaOverride-1">„Byl taky v&#160;Bravíčku?“</p>
			<p class="MLP_text ParaOverride-1">„Kde?“</p>
			<p class="MLP_text ParaOverride-1">„V&#160;časopisu Bravo.“</p>
			<p class="MLP_text ParaOverride-1">„To v&#160;té době neexistovalo. Tedy ne u&#160;nás.“</p>
			<p class="MLP_text ParaOverride-1">„A&#160;kde?“</p>
			<p class="MLP_text ParaOverride-1">„V&#160;Německu.“ Paní Najmanová ukázala přes kopce na západ. „A&#160;pak natáčel tady, celou trilogii o&#160;jezevcích a&#160;pytlácích… Každý rok se dokončil jeden díl. Tomáš musel točit i&#160;o&#160;prázdninách. Zbožňoval zvířata a&#160;přírodu. A&#160;našel si tu kamaráda, na kterého se mě potom pořád vyptával, a&#160;tím jeho filmová kariéra skončila.“</p>
			<p class="MLP_text ParaOverride-1">„Jakého kamaráda?“</p>
			<p class="MLP_text ParaOverride-1">„Psa.“ Paní Najmanová vytáhla dvě černobílé fotografie. Na první seděl Tomáš Holý v&#160;trávě ve světlé zimní bundě a&#160;tlustém svetru a&#160;v&#160;náručí držel dva jezevčíky.</p>
			<p class="MLP_text ParaOverride-1">Na druhé fotce byl Tomáš a&#160;velký bílý pes.</p>
			<p class="MLP_text ParaOverride-1">„Vypadají jako Bella a&#160;Sebastián,“ poznamenal jsem.</p>
			<p class="MLP_text ParaOverride-1">„Oni byli jako Bella a&#160;Sebastián,“ podotkla paní Najmanová a&#160;pátravě se na mě zadívala. „Kolik ti je?“</p>
			<p class="MLP_text ParaOverride-1">„Dvanáct.“</p>
			<p class="MLP_text ParaOverride-1">„Vidíš, bylo mu jako tobě a&#160;díval se stejně udiveně jako ty. Kdyby o&#160;něm točili film, mohl bys ho klidně hrát.“</p>
			<p class="MLP_text ParaOverride-1">Tereza mě chvilku porovnávala s&#160;fotkou.</p>
			<p class="MLP_text ParaOverride-1">„Já myslím, že mu Tomáš není moc podobný.“</p>
			<p class="MLP_text ParaOverride-1">„Ale je.“</p>
			<p class="MLP_text ParaOverride-1">„Proč se vyptával na toho psa?“</p>
			<p class="MLP_text ParaOverride-1">„Chtěl vědět, odkud pocházel&#160;– a&#160;tak se dozvěděl všechno.“</p>
			<p class="MLP_text ParaOverride-1">„A&#160;odkud pocházel?“</p>
			<p class="MLP_text ParaOverride-1">„Ze samoty, která stávala u&#160;Zlaté studny. Lidé jí říkali Torfstich-Pla­nie, to znamená rašeliniště na pláních. Uprostřed opuštěných lesů stával jediný dům, ve kterém bydlela rodina Franze Pösla.</p>
			<p class="MLP_text ParaOverride-1">Nikdo si už neumí představit, jak se na takové samotě žilo. Ti lidé o&#160;světě nevěděli vůbec nic. Měli tři krávy, pár ovcí, slepic a&#160;od rána do rána těžili rašelinu. Za celý život byli jen jednou ve městě.“</p>
			<p class="MLP_text ParaOverride-1">„Myslíte Prahu?“ zeptal jsem se.</p>
			<p class="MLP_text ParaOverride-1">„Myslím Vimperk. Na jaře roku 1950 zaťukal u&#160;Pöslů někdo na okno. Pösl otevřel a&#160;spatřil příbuzného, který před lety odešel do Německa a&#160;teď ho prosil o&#160;trochu jídla.</p>
			<p class="MLP_text ParaOverride-1">Pöslovi měli strach, protože den předtím viděli u&#160;domu vojáky. Nečetli noviny, o&#160;tom, že existuje televize a&#160;rádio, vůbec nevěděli, báli se, že začíná další válka. Příbuznému podali jídlo oknem, až když jim řekl, že on i&#160;jeho přátelé umírají hlady.</p>
			<p class="MLP_text ParaOverride-1">Ve skutečnosti to jídlo bylo pro kumpány Krále Šumavy.“</p>
			<p class="MLP_text ParaOverride-1">„To bylo tenkrát, když chtěl Kilián přejít hranici z&#160;Bavorska a&#160;na Františkově ho postřelili?“</p>
			<p class="MLP_text ParaOverride-1">„Ano, byl to Kiliánův poslední přechod. Vydali se s&#160;Grabmüllerem z&#160;Německa do Čech, aby převedli Veselého, a&#160;u&#160;můstku na Fran­tiškově na ně čekali pohraničníci. Kiliána střelili do zad a&#160;on se odplížil zpátky do Německa. Grabmüller s&#160;Veselým utekli a&#160;zamířili na samotu k&#160;Pöslům.“</p>
			<p class="MLP_text ParaOverride-1">„Takže to bylo jídlo pro pašeráky?“</p>
			<p class="MLP_text ParaOverride-1">„Ano, ale to Pöslovi nevěděli. Druhý den se esenbáci vrátili, vytáhli Pöslovy z&#160;postelí a&#160;odvezli je pryč.</p>
			<p class="MLP_text ParaOverride-1">Naši mi tam zakázali jít, ale já stejně šla. Z&#160;kraje lesa jsem viděla, jak esenbáci vytahali postele na dvůr a&#160;rozvalovali se v&#160;peřinách v&#160;zasviněných holínkách. Potom pochytali slepice a&#160;všechen dobytek odvezli. A&#160;nakonec dům zapálili.“</p>
			<p class="MLP_text ParaOverride-1">„Za to, že Pöslovi dali kousek chleba svému příbuznému?“</p>
			<p class="MLP_text ParaOverride-1">„Ano.“ Paní Najmanová se napila čaje. „Byla to poslední rodina, která na Šumavě dobývala rašelinu. A&#160;najednou byli pryč a&#160;jejich dům taky. A&#160;víte, co se mezi lidmi tady nahoře povídalo?“</p>
			<p class="MLP_text ParaOverride-1">„Že tu noc zemřela stará Šumava.“</p>
			<p class="MLP_text ParaOverride-1">Snažil jsem se přebrat si to v&#160;hlavě, ale pořád jsem nechápal, jak Kilián Nowotný souvisí s&#160;Tomášem Holým.</p>
			<p class="MLP_text ParaOverride-1">„Ale ten pes…“</p>
			<p class="MLP_text ParaOverride-1">„Z&#160;Pöslovy samoty zbyla dvě zvířata. První byla bílá fena. Vrátila se na spáleniště, kde mívala domov, a&#160;vyhrabala si díru, ve které přespávala. Nakonec si ji k&#160;sobě vzali lidé z&#160;Kaltenbachu&#160;– tedy Nových Hutí. Měla šest štěňat, všechna se prodala do Prahy a&#160;do Budějovic, až na jedno, to byla fenka, a&#160;ta měla štěňat pět. A&#160;s&#160;tím posledním se skamarádil Tomáš.“</p>
			<p class="MLP_text ParaOverride-1">„Pes na fotce je to štěně?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">Znovu jsem se podíval na fotografii Tomáše Holého a&#160;velkého bílého psa.</p>
			<p class="MLP_text ParaOverride-1">„Musela jsem tam s&#160;ním jít,“ zašeptala paní Najmanová.</p>
			<p class="MLP_text ParaOverride-1">„Prosím?“</p>
			<p class="MLP_text ParaOverride-1">„Tomáš chtěl, abych mu ukázala, kde samota stávala. Jednou jsme se místo hodiny&#160;– stejně se nechtěl učit nic, co ho nebavilo, byl hrozně tvrdohlavý&#160;– vypravili na Torfstich-Planie. Pamatovala jsem si, kde dům stál, ale nic jsme nenašli. Tomáš tvrdil, že přece není možné, aby po celé rodině nezůstala ani stopa, a&#160;nechtěl odejít. Nakonec našel kousek zdi zarostlý jeřabinami. Nikdy nezapomenu, jak říkal:</p>
			<p class="MLP_text ParaOverride-1"><span class="MLP_znak_kurziva_11b">Vidíte? Našel jsem starou Šumavu.</span></p>
			<p class="MLP_text ParaOverride-1">A<span class="CharOverride-2">&#160;</span>pořád se vyptával, kolik domů se zbořilo, kolik lidí vytáhli v&#160;noci z&#160;postelí a&#160;poslali do vězení.</p>
			<p class="MLP_text ParaOverride-1">Nevěděla jsem, jestli mu to smím říct, chápete, kdyby se někdo v&#160;Praze dozvěděl, že Tomášovou učitelkou je odsunutá Němka…“ najednou se zarazila a&#160;pohlédla na Terezu. „Nejspíš ti to o&#160;mně děda řekl, že jo?“</p>
			<p class="MLP_text ParaOverride-1">Tereza přikývla.</p>
			<p class="MLP_text ParaOverride-1">„Tomáš chtěl vědět všechno. Musela jsem vyprávět, jak se v&#160;Kal­tenbachu žilo před válkou, kde všude stály statky a&#160;jak tu lidé hospodařili. Tenhle svět si už dneska neumí nikdo představit.</p>
			<p class="MLP_text ParaOverride-1">Ten den Tomáš nechtěl spát na hotelu, chtěl přespat tady. To samozřejmě nešlo. Ale něco se v&#160;něm změnilo. Pořád se mě vyptával:</p>
			<p class="MLP_text ParaOverride-1"><span class="MLP_znak_kurziva_11b">Copak ti lidé nic neměli? To celé dny jen pracovali? Všechno</span>, <span class="MLP_znak_kurziva_11b">co celý život viděli, byl jen les? To ani nevěděli</span>, <span class="MLP_znak_kurziva_11b">že existují noviny a&#160;rádio?</span> Jako by Pöslova rodina přesídlila do jeho hlavy.“</p>
			<p class="MLP_text ParaOverride-1">„Co se stalo potom?“</p>
			<p class="MLP_text ParaOverride-1">„Tomáš se vrátil k&#160;natáčení a&#160;já děkovala Bohu, že se všechno dozvěděl až na konci trilogie. Jen co ji dotočil, s&#160;hraním přestal, i&#160;když nakonec přijal ještě dvě menší nabídky. Ale už to nikdy nebylo ono.</p>
			<p class="MLP_text ParaOverride-1">Právě tenkrát se rozhodl, že s&#160;herectvím skončí. Měl velký talent, ale ještě větší smysl pro spravedlnost&#160;– nesnášel jakoukoli křivdu.</p>
			<p class="MLP_text ParaOverride-1">Všichni čekali, že nastoupí na DAMU, měl před sebou skvělou kariéru, na festivalech za hranicemi ho považovali za velkou dětskou hvězdu, ale rozhodl se, že půjde na práva.“</p>
			<p class="MLP_text ParaOverride-1">„To už nikdy nehrál?“</p>
			<p class="MLP_text ParaOverride-1">„Ne. Udělal přijímačky a&#160;začal studovat. Když přišla řeč na filmy, ztichnul a&#160;nejradši by zalezl pod stůl.“ Podala nám dvě fotografie. „Tohle jsou jediné fotky, které mám, když dospěl.“</p>
			<p class="MLP_text ParaOverride-1">Na první fotce stál mladík, který pořád vypadal jako Tomáš Holý, jako by z&#160;dvanáctiletého kluka nic neztratil.</p>
			<p class="MLP_text ParaOverride-1">Na druhé fotografii vedle něj seděla krásná černovlasá dívka s&#160;výraznýma tmavýma očima.</p>
			<p class="MLP_text ParaOverride-1">„Já jí odněkud znám,“ řekla Tereza.</p>
			<p class="MLP_text ParaOverride-1">„Já taky!“ zakřičel jsem. „Kdo to je?“</p>
			<p class="MLP_text ParaOverride-1">„Hana Zaňáková.“</p>
			<p class="MLP_text ParaOverride-1">„Kdo?“</p>
			<p class="MLP_text ParaOverride-1">Paní Najmanová se na nás pobaveně usmála. Hrála si s&#160;námi stejně jako slečna Marplová s&#160;podezřelými.</p>
			<p class="MLP_text ParaOverride-1">„Teď se jmenuje Lucie Bílá.“</p>
			<p class="MLP_text ParaOverride-1">„Tomáš Holý chodil s&#160;Lucií Bílou?“</p>
			<p class="MLP_text ParaOverride-1">„Poslední rok svého života, bylo mu jednadvacet.“</p>
			<p class="MLP_text ParaOverride-1">„Copak už nežije?“</p>
			<p class="MLP_text ParaOverride-1">„Jeho kamarádům došly v&#160;hospodě peníze a&#160;on se nabídl, že pro nějaké sjede, jenže naboural. Jeho rodina odmítla s&#160;novináři komunikovat. Maminka se dohodla s&#160;kamarády, že o&#160;něm novinářům nic neřeknou. Nesnesla by, aby o&#160;Tomášovi psal bulvár.“</p>
			<p class="MLP_text ParaOverride-1">Vrátil jsem fotky zamyšleně do kufru. Pořád jsem měl pocit, že jsem na něco zapomněl. Vtom jsem si všiml titulku rozhovoru s&#160;dvanáctiletým Tomášem Holým:</p>
			<p class="MLP_text_-I-_-12-0- ParaOverride-1"><span class="MLP_znak_kurziva_11b">LIDÉ ZAPOMENOU</span>, <span class="MLP_znak_kurziva_11b">ŽE JIM NĚKDO POMŮŽE, ALE ZVÍŘATA NE</span></p>
			<p class="MLP_text_-12-0- ParaOverride-1">„Říkala jste, že tam byla dvě zvířata!“ vykřikl jsem.</p>
			<p class="MLP_text ParaOverride-1">„Kromě psa zbyla po Pöslových ještě černá kočka.“</p>
			<p class="MLP_text ParaOverride-1">„Černá kočka?!“</p>
			<p class="MLP_text ParaOverride-1">„Ano, tu našel hajný Rippl. Zastřelili ji esenbáci. Víš, co se povídalo?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Že ji nikdo nedokázal pohřbít. To jsou takové pověsti, kterým věřili staří Němci. Jezdila jsem k&#160;příbuzným do Železné Rudy, tam tu pověst všichni znali.“</p>
			<p class="MLP_text ParaOverride-1">„O&#160;čem ta pověst je?“</p>
			<p class="MLP_text ParaOverride-1">„Sedlák najde mrtvou černou kočku, večer ji pohřbí, ale kočka se ráno vždycky objeví na místě, kde ji pohřbil. Takže musí zjistit, komu její duše patří, a&#160;pochovat ji na jeho hrobě.“</p>
			<p class="MLP_text ParaOverride-1">„A&#160;komu patří?“</p>
			<p class="MLP_text ParaOverride-1">„Říkalo se, že Kiliánovi, Králi Šumavy. Prý Grabmüllera s&#160;Veselým prosil, aby k&#160;Pöslům v&#160;žádném případě nechodili. Tušil, že se jim esenbáci pomstí. Do smrti prý tvrdil, že to byla jeho vina.“</p>
			<p class="MLP_text ParaOverride-1">Paní Najmanová zavřela kufr a&#160;vrátila ho zpátky.</p>
			<p class="MLP_text ParaOverride-1">Na kraji lesa poletovala bledá světélka svatojánských mušek. Vzduch byl studený a&#160;po slunci zůstala v&#160;mracích slabá růžová šmouha.</p>
			<p class="MLP_text ParaOverride-1">„Ta duše je v&#160;tý kočce, a&#160;dokud jí nepohřbíme, nebude mít Král Šumavy pokoj,“ řekla Tereza.</p>
			<p class="MLP_text ParaOverride-1">„A&#160;co uděláme?“</p>
			<p class="MLP_text ParaOverride-1">„Musíme jí pohřbít tam, kde spí Král Šumavy.“</p>
			<p class="MLP_text ParaOverride-1">„A&#160;to je kde?“</p>
			<p class="MLP_text ParaOverride-1">„Na hřbitově v&#160;Röhrnbachu. To je sotva dvacet kilometrů od hranic.“</p>
			<p class="MLP_text ParaOverride-1">„Dvacet kilometrů…“ Dneska jsem jich urazil osm, dalších pět mě ještě čekalo a&#160;o&#160;žádných dvaceti jsem nechtěl ani slyšet.</p>
			<p class="MLP_text ParaOverride-1">Ale Kilián nachodil noc co noc padesát kilometrů, Tomáš Holý se místo školy toulal po kopcích, můj děda vyrážel v&#160;noci pro ventily a&#160;paní Najmanová se nachodila ze všech nejvíc, po válce ze Šumavy do Německa, pak z&#160;Německa do severních Čech a&#160;zase zpátky na Šumavu…</p>
			<p class="MLP_text ParaOverride-1">„Uděláme to o&#160;víkendu,“ prohlásila Tereza.</p>
			<p class="MLP_text ParaOverride-1">„A&#160;jak?“</p>
			<p class="MLP_text ParaOverride-1">„To ještě nevím.“</p>
			<p class="MLP_text ParaOverride-1">Překračovali jsme kořeny a&#160;popadané stromy, Tereza přemýšlela a&#160;já jsem se nemohl rozhodnout, jestli do toho půjdu, nebo ne.</p>
			<p class="MLP_text ParaOverride-1">Došli jsme na rozcestí na Studeném potoce. Všechno mě škrábalo a&#160;kousalo, jako by se mi na kůži množili mravenci.</p>
			<p class="MLP_text ParaOverride-1">„Přišla jsi na něco?“</p>
			<p class="MLP_text ParaOverride-1">„Ráno k&#160;vám zajdu a&#160;něco vymyslím. Ale ať navrhnu cokoli, ty prohlásíš, že nikam nechceš, jasný?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Tak ráno. A&#160;nepokaž to.“<a id="_idTextAnchor021"></a></p>
			<p class="MLP_text ParaOverride-1">„Jen se neboj.“</p>
			<p class="MLP_text_bez1radku_-12-0- ParaOverride-1">Všude kolem padalo šero a&#160;nohy mě bolely tak, že jsem si říkal, že domů snad ani nedojdu. V&#160;ohybu cesty jsem spatřil náš dům&#160;– a&#160;kočku ležící pod šípkovým keřem. Vypadala jako černá Šípková Růženka.</p>
			<p class="MLP_text ParaOverride-1">Přece těm nesmyslům nebudu věřit, pomyslel jsem si.</p>
			<p class="MLP_text ParaOverride-1">Kočka už docela páchla. Popadl jsem špičatý kámen a&#160;začal rýt v&#160;zemi. Chtěl jsem vykopat opravdu velkou jámu, ale po pár minutách mi začaly docházet síly. Znovu jsem vzal dva klacky, kočku dostrkal do mělké prohlubně a&#160;zaházel hlínou.</p>
			<p class="MLP_text ParaOverride-1">Naši už seděli u&#160;další studené večeře, tentokrát u&#160;tlačenky s&#160;octem.</p>
			<p class="MLP_text ParaOverride-1">„Nezmlátil tě někdo?“</p>
			<p class="MLP_text ParaOverride-1">„Vrazil jsem do stromu.“</p>
			<p class="MLP_text ParaOverride-1">„Takhle pozdě nemůžeš chodit v&#160;lese. Tam přece není nic vidět,“ řekla máma.</p>
			<p class="MLP_text ParaOverride-1">„Jen ho nech,“ hájil mě táta. Vypadal taky docela utahaně, nejspíš ho šumavské flámování zmáhalo. „V&#160;lese je to nejlepší v&#160;noci. Kdybych neměl tolik práce, vyrazili bysme na čundr.“</p>
			<p class="MLP_text ParaOverride-1">Jasně, náš slavný čundr, na který jsme nikdy nešli, protože táta pořád jenom pracoval, pracoval, pracoval a&#160;pracoval. Původně jsem mu chtěl říct, že vím o&#160;letišti na Nových Hutích, ale teď jsem se rozhodl, že mu o&#160;tom nic vykládat nebudu. A&#160;o&#160;letišti taky napíšu sám! Táta se na to nikdy nezmůže.</p>
			<p class="MLP_text ParaOverride-1">A&#160;kdoví, co ještě s&#160;Terezou v&#160;Bavorsku objevíme!</p>
			<p class="MLP_text ParaOverride-1">„Co ve škole?“</p>
			<p class="MLP_text ParaOverride-1">„Dobrý.“ Odložil jsem vidličku. „Myslíš, tati, že jsme nějak spojený se zvířatama?“</p>
			<p class="MLP_text ParaOverride-1">„Jak to myslíš?“ zeptala se máma vyděšeně.</p>
			<p class="MLP_text ParaOverride-1">„Jestli naše osudy můžou bejt nějak propletený s&#160;osudama zvířat.“</p>
			<p class="MLP_text ParaOverride-1">„Jasně, že můžou. Vycházej o&#160;tom spousty knížek, třeba <span class="MLP_znak_kurziva_11b">Kniha zvířecí magie.</span> Děda říkal, že jsme spojený s&#160;medvědama.“</p>
			<p class="MLP_text ParaOverride-1">„A&#160;jak?“</p>
			<p class="MLP_text ParaOverride-1">„To mi už neřekl. Ale medvědi v&#160;tom hráli nějakou roli.“</p>
			<p class="MLP_text ParaOverride-1">„Kočky ne?“</p>
			<p class="MLP_text ParaOverride-1">Máma se na mě udiveně podívala.</p>
			<p class="MLP_text ParaOverride-1">„Ne, kočky ne.“</p>
			<p class="MLP_text ParaOverride-1">Dovlekl jsem se do koupelny a&#160;zapálil v&#160;brutaru. Šlo mi to už dobře, jenom mě představa, že si budu muset zatápět den co den až do Vánoc, začínala děsit.</p>
		</div>
</body>
</html>