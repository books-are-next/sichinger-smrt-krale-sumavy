<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola ParaOverride-1">KAPITOLA ČTVRTÁ <a id="_idTextAnchor005"></a><br/>Úterý 31.&#160;srpna</p>
			<p class="MLP_text_bez1radku ParaOverride-1">Sotva jsem se probudil a&#160;otevřel oči, radši jsem je zase zavřel. Za okny stál soumrak a&#160;to znamenalo, že jsem poslední den prázdnin prospal.</p>
			<p class="MLP_text ParaOverride-1">Jenže mobil ukazoval půl osmé ráno!</p>
			<p class="MLP_text ParaOverride-1">V&#160;pološeru, které mělo být ranním světlem, jsem z&#160;okna uviděl tátu, jak přelézá ohradu a&#160;přes pastvinu si to šine k&#160;chalupě.</p>
			<p class="MLP_text ParaOverride-1">Seběhl jsem po schodech právě v&#160;okamžiku, kdy vstoupil do dveří.</p>
			<p class="MLP_text ParaOverride-1">Máma už na něj čekala. Myslel jsem, že po probdělé noci bude vypadat neupraveně, tedy svým přitažlivým neupraveným způsobem. Ale vlasy měla sepnuté a&#160;působila dokonale vyrovnaně.</p>
			<p class="MLP_text ParaOverride-1">Táta se zastavil ve dveřích. Pod očima mu visely černé pytlíky a&#160;tváře měl zbarvené do nachova.</p>
			<p class="MLP_text ParaOverride-1">„Kdes byl tak dlouho?“</p>
			<p class="MLP_text ParaOverride-1">Táta se sehnul k&#160;botám, aby si rozvázal tkaničky.</p>
			<p class="MLP_text ParaOverride-1">„Ještě že je svátek a&#160;ne <span class="MLP_znak_kurziva_11b">všídeň,</span>“ zamumlal.</p>
			<p class="MLP_text ParaOverride-1"><span class="MLP_znak_kurziva_11b">Všídeň</span> jsme slyšeli poprvé; tohle slovo se asi naučil až dneska v&#160;hospodě.</p>
			<p class="MLP_text ParaOverride-1">Ve slabém světle se usmíval, jako by chtěl říct nějaký vtip.</p>
			<p class="MLP_text ParaOverride-1">Jenže to, co nám oznámil, jako vtip neznělo.</p>
			<p class="MLP_text ParaOverride-1">„Sehnal jsem si práci.“</p>
			<p class="MLP_text ParaOverride-1">„Práci? A&#160;kde?“ Vyhlédl jsem na vysoké smrky a&#160;opuštěnou past­vinu. „Tady přece žádná práce není!“</p>
			<p class="MLP_text ParaOverride-1">„Je.“</p>
			<p class="MLP_text ParaOverride-1">„A&#160;kde?“</p>
			<p class="MLP_text ParaOverride-1">„Na správě parku.“</p>
			<p class="MLP_text ParaOverride-1">„Co tam budeš dělat?“</p>
			<p class="MLP_text ParaOverride-1">„Geocaching.“</p>
			<p class="MLP_text ParaOverride-1">„Co to je?“</p>
			<p class="MLP_text ParaOverride-1">„Taková šipkovaná, schováváš věci po krajině a&#160;turisti je hledaj. Národní park potřebuje někoho, kdo umí dělat se speciálníma programama a&#160;zná Šumavu jak svý boty. Paša si myslí, že jsem to já, tak jsme si plácli. Nastupuju zítra, prvního září,“ zasmál se a&#160;pohlédl na mámu.</p>
			<p class="MLP_text ParaOverride-1">Jak to, že máma mlčí? Copak jí se to netýká?</p>
			<p class="MLP_text ParaOverride-1">„A&#160;co tady budu dělat já?“ vykoktal jsem.</p>
			<p class="MLP_text ParaOverride-1">„Zachraňovat šumavský školství&#160;– škola na Borový Ladě je vděčná za každý dítě. Už jsem to domluvil s&#160;manželem ředitelky.“</p>
			<p class="MLP_text ParaOverride-1">„Jdu do pátý třídy! Letos mám dělat přijímačky na gympl!“</p>
			<p class="MLP_text ParaOverride-1">„Po Vánocích budeš zpátky v&#160;Praze.“</p>
			<p class="MLP_text ParaOverride-1">„A&#160;co moje kroužky?“</p>
			<p class="MLP_text ParaOverride-1">„Na fotbale jsi byl dvakrát, protože na tebe moc křičeli. Na klavír jsi hrát nechtěl, trubka tě nebavila a&#160;na skauty jsi šel jenom jednou. A&#160;navíc se domů stejně nemůžeme vrátit.“</p>
			<p class="MLP_text ParaOverride-1">„Jak to?“</p>
			<p class="MLP_text ParaOverride-1">„Filmařům se náš byt náramně zamlouvá, je v&#160;prvním patře, což je kvůli kabelům velká výhoda, a&#160;taky je tam dobrý světlo. Budou točit seriál o&#160;dvou klukách, co hrajou na klavír. Do Vánoc to snad bude hotový.“</p>
			<p class="MLP_text ParaOverride-1">„My nemůžeme jet domů?“</p>
			<p class="MLP_text ParaOverride-1">„Posloucháš mě vůbec?! Náš byt bude za pár hodin plnej techniků, osvětlovačů, maskérů, herců a&#160;režisérů. Každou stěnu nám vymalujou jinou barvou, ale my si zas budem moc vybrat, jestli si je vymalovaný necháme, nebo ne. A&#160;zaplatí nám úklidovou firmu!“ vykřikl. „Takže budeme mít doma co? Uklizeno. Svinčík, co máš pod postelí, někdo odstraní na svoje náklady!“</p>
			<p class="MLP_text ParaOverride-1">„A&#160;naše věci? Máme všechno v&#160;Praze!“</p>
			<p class="MLP_text ParaOverride-1">„Paša má dodávku a&#160;zejtra jede do Prahy, takže nás přestěhuje úplně zadarmo. A&#160;není to obyčejná dodávka, abyste si nemysleli, že je to nějaká šunka, která poveze naše drahocenný věci, kdepak, je to dodávka značky Fiat Ducato.“</p>
			<p class="MLP_text ParaOverride-1">„Opilej pašerák nám bude stěhovat věci?“</p>
			<p class="MLP_text ParaOverride-1">„Ví, co má přivézt, já tam ještě v&#160;týdnu sjedu. A&#160;hlavně tu nebudeme mít žádný výdaje!“ Táta se rozhlédl po šumavské pastvině, kde se dalo utrácet leda tak za čerstvé mléko.</p>
			<p class="MLP_text ParaOverride-1">„Tati, ty jsi vožralej!“ vykřikl jsem.</p>
			<p class="MLP_text ParaOverride-1">„Tomáši, nemůžeš tátovi říkat, že je vožralej!“ ozvala se máma.</p>
			<p class="MLP_text ParaOverride-1">„Tohle přece nemůže myslet ani ze srandy, že tady zůstanem.“</p>
			<p class="MLP_text ParaOverride-1">„Poslouchej mě dobře, kamaráde!“ Táta mě chytil za obě ramena. Ucítil jsem kouř cigaret a&#160;nasládlou vůni alkoholu. „Tady se z&#160;tebe stane chlap. Ne v&#160;činžáku v&#160;Praze, ale na Šumavě. Víš, co s&#160;tebou udělají lesy a&#160;slatě? Zocelí tě, chlapče.“</p>
			<p class="MLP_text ParaOverride-1">Otočil jsem se vyděšeně na mámu, ale ta uhnula pohledem. A&#160;já už věděl, co to znamená.</p>
			<p class="MLP_text ParaOverride-1">Od chvíle, kdy přišla o&#160;práci, se všechno změnilo. Do té doby byly peníze nějak všude kolem nás. Naši vždycky někam sáhli a&#160;našli je, jako by si je předtím poschovávali po celém světě.</p>
			<p class="MLP_text ParaOverride-1">Ale od chvíle, co máma zavřela svou firmu, se ve vesmíru otevřela černá díra, která polykala všechno, co táta vydělal.</p>
			<p class="MLP_text ParaOverride-1">„V&#160;mým pokoji budou spát cizí kluci?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„A&#160;já budu c<a id="_idTextAnchor006"></a>hodit do Vánoc do školy tady?“</p>
			<p class="MLP_text ParaOverride-1">„Kamaráde, chápeš to úplně přesně.“</p>
			<p class="MLP_text ParaOverride-1">„Já tady nezůstanu!“</p>
			<p class="MLP_text ParaOverride-1">„Sám jsi říkal, že ses tam s&#160;nikým nekamarádil. A&#160;teď, když je Janis zpátky v&#160;Řecku, si kamarády najdeš tady&#160;– opravdový kluky, žádný rozmazlence.“</p>
			<p class="MLP_text ParaOverride-1">Máma pořád mlčela a&#160;mně všechno začínalo docházet. Proto se večer s&#160;tátou nehádala, když vyrážel do hospody!</p>
			<p class="MLP_text ParaOverride-1">„Vy jste to oba věděli už od začátku! Proč jste mi to neřekli?“</p>
			<p class="MLP_text ParaOverride-1">„Nemělo smysl tě na něco připravovat, když jsme si nebyli jistí, jak to s&#160;filmařema dopadne.“</p>
			<p class="MLP_text ParaOverride-1">„Já tady nezůstanu!“ vykřikl jsem, vytrhl se tátovi a&#160;vyběhl ven.</p>
			<p class="MLP_text ParaOverride-1">„Tomáši!“ volala za mnou máma.</p>
			<p class="MLP_text ParaOverride-1">„Zůstaneme tady a&#160;basta!“ řval táta a&#160;kymácel se ve dveřích.</p>
			<p class="MLP_text ParaOverride-1">Zamířil jsem přímo ke slati.</p>
			<p class="MLP_text ParaOverride-1">„Tam ne! Tam se utopíš!“</p>
			<p class="MLP_text ParaOverride-1">Nohy se mi bořily do bláta. Minul jsem ceduli PRVNÍ PÁSMO NÁRODNÍHO PARKU&#160;– VSTUP ZAKÁZÁN! a&#160;vběhl mezi břízy a&#160;borovice. Za sebou jsem slyšel křik, ale věděl jsem, že mě mezi stromy neuvidí.</p>
			<p class="MLP_text ParaOverride-1">Udělal jsem asi deset kroků a&#160;pak jsem pod sebou ucítil něco živého a&#160;měkkého. Černá země pod mýma nohama se otevřela a&#160;teniska zmizela až po kotník v&#160;kašovitém blátě protkaném zelenými kořínky a&#160;bílými kvítky.</p>
			<p class="MLP_text ParaOverride-1">Ztuhnul jsem a&#160;cítil, jak země pode mnou dýchá. Na okamžik mezi námi zavládla křehká rovnováha. Bylo to opojné, i&#160;když mi něco šeptalo, že mě noha začne pořádně studit.</p>
			<p class="MLP_text ParaOverride-1">Na tomhle místě se utopily stovky lidí, vlastně všichni kromě Kiliána Nowotného.</p>
			<p class="MLP_text ParaOverride-1">Janis byl v&#160;Řecku. My na Šumavě. Opilej pašerák se mi hrabal ve věcech a&#160;můj pokoj se měnil v&#160;televizní studio. A&#160;zítra mám tady, na konci světa, kde nikoho neznám, začít chodit do školy!</p>
			<p class="MLP_text ParaOverride-1">Jaké to asi je ležet navěky v&#160;rašelině?</p>
			<p class="MLP_text ParaOverride-1">Udělal jsem další krok.</p>
			<p class="MLP_text ParaOverride-1">Země vydala mlaskavý zvuk, aby pozřela i&#160;druhou tenisku. Hned jsem couvl a&#160;vydal se zpátky k&#160;silnici.</p>
			<p class="MLP_text ParaOverride-1">Můj nový plán byl vyrazit stopem do Prahy. Táta za mnou nepojede, protože je opilý, a&#160;kdyby sjel autem do rašeliny v&#160;nejstřeženější zóně národního parku, měl by na začátku docela slušný průšvih.</p>
			<p class="MLP_text ParaOverride-1">Za zatáčkou se neobjevila silnice, ale další pastvina. Konečně jsem spatřil krávy, jejichž velké hnědé oči mě pozorovaly. Stál jsem bezradně uprostřed silnice, pak se otočil a&#160;šel zpátky, zoufalý, že se tu nedá nic dělat a&#160;není kam jít.</p>
			<p class="MLP_text ParaOverride-1">V&#160;křoví u&#160;cesty ležela mrtvá černá kočka. Kožich měla zaprášený a&#160;vyhaslé oči připomínaly dvě vybité baterky.</p>
			<p class="MLP_text ParaOverride-1">Udělal jsem krok a&#160;vší silou ji nakopnul. Vznesla se do vzduchu jako špinavý hadr a&#160;přistála uprostřed cesty.</p>
			<p class="MLP_text ParaOverride-1">Zatracená pitomá bestie.</p>
			<p class="MLP_text_bez1radku_-12-0- ParaOverride-1">K&#160;večeři jsme měli zase tvrdý chleba s&#160;paštikou, protože komín v&#160;kuchyni nefungoval.</p>
			<p class="MLP_text ParaOverride-1">Táta vytáhl tužku a&#160;začal kreslit mapu.</p>
			<p class="MLP_text ParaOverride-1">„Tudy jsme přijeli. Pastvina na jedný straně, slať na druhý. Svinná Lada. Most přes Vltavu. Autobusová zastávka je tady.“ Udělal křížek. „Hnědá bouda vedle silnice.“</p>
			<p class="MLP_text ParaOverride-1">„Ty nemůžeš vzít Tomáše zítra do školy?“ divila se máma.</p>
			<p class="MLP_text ParaOverride-1">„Ne, musím bejt ve Vimperku už v&#160;sedm. První den v&#160;práci se počítá.“ Otočil se na mě. „V&#160;autobuse si dej bacha. Největší chuligáni sedí vzadu a&#160;vožulí tě v&#160;mariáši i&#160;ve vole, lehni.“</p>
			<p class="MLP_text ParaOverride-1">„V&#160;kolik budu vstávat?“</p>
			<p class="MLP_text ParaOverride-1">„Ve čtvrt na sedm.“</p>
			<p class="MLP_text ParaOverride-1">V&#160;Praze jsem vstával ve čtvrt na osm, protože tramvaj mi stavěla přímo před domem. Do školy jezdila jednička, osmička, pětadvacítka i&#160;šestadvacítka.</p>
			<p class="MLP_text ParaOverride-1">Tady jezdil jediný autobus, a&#160;to jsem na něj musel jít dva kilometry pěšky. „Nedokážu vstát tak brzo!“</p>
			<p class="MLP_text ParaOverride-1">„Ale dokážeš, panáčku.“</p>
			<p class="MLP_text ParaOverride-1">„Nikam nepůjdu.“</p>
			<p class="MLP_text ParaOverride-1">„Ale půjdeš.“</p>
			<p class="MLP_text ParaOverride-1">„Nic tady není. Všechno je tady strašně chudý a&#160;zaostalý.“</p>
			<p class="MLP_text ParaOverride-1">„To jsi vedle, všechno se tady změnilo! Viděls ty krávy s&#160;telatama na pastvinách?“</p>
			<p class="MLP_text ParaOverride-1">„Viděl,“ přiznal jsem neochotně.</p>
			<p class="MLP_text ParaOverride-1">„Před dvaceti lety bejvaly vevnitř a&#160;telata se s&#160;nima vůbec nenechávala! A&#160;nikdo se nemohl do kravína ani podívat, protože by se mu udělalo šoufl. Teď jsou venku! Tak mi neříkej, že se tu nic nezlepšuje! To jenom lidi, co nad ničím nepřemejšlí, si myslí, že všechno tady je zaostalý. Když vidíš ty nádherný krávy, víš, že jsme se osvobodili od propagandy, která říká, že krávy maj celej svůj život prožít zavřený v&#160;kravíně! Aspoň ten dobytek jsme osvobodili! Kdybych na to měl buňky, přísahám, že začnu sedlačit!“</p>
			<p class="MLP_text ParaOverride-1">„To je ohromnej nápad,“ poznamenala máma.</p>
			<p class="MLP_text_bez1radku_-12-0- ParaOverride-1">K&#160;večeru jsem se ještě na chvilku vypravil ven. Bloumal jsem po okolí a&#160;přemýšlel nad krabičkou, která mi přistála na střeše. Pod šípkovým keřem ležela černá kočka. Vypadala stejně opuštěně jako já a&#160;mně jí najednou přišlo líto; vyhrabal jsem v&#160;trávě díru, kočku tam dvěma klacíky dotáhnul a&#160;zasypal ji hlínou a&#160;listím.</p>
			<p class="MLP_text ParaOverride-1">„Cos dělal s&#160;těma rukama?“ zeptala se máma, když jsem se vrátil.</p>
			<p class="MLP_text ParaOverride-1">„Nic.“</p>
			<p class="MLP_text ParaOverride-1">„Hrabal jsi se v&#160;rašelině?“</p>
			<p class="MLP_text ParaOverride-1">„Jo,“ řekl jsem, abych jí dokázal, že jediné, co tady můžu dělat, je založit si hřiště v&#160;rašelině.</p>
			<p class="MLP_text ParaOverride-1">„Doufám, že jsi zase nebyl za těma výstražnýma cedulema!“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Tak se pojď vykoupat.“</p>
			<p class="MLP_text ParaOverride-1">Ve vaně, které táta říkal <span class="MLP_znak_kurziva_11b">vandle</span>, ležel obrovský mrtvý černý pavouk, tři vysušené mouchy a&#160;jedna ztuhlá můra. Za vanou stála kovová kulatá vanička.</p>
			<p class="MLP_text ParaOverride-1">„Poznáváš jí?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Přesně v&#160;takové jsem tě koupala, když jsi byl miminko.“</p>
			<p class="MLP_text ParaOverride-1">„Já jsem nikdy nebyl miminko,“ odsekl jsem.</p>
			<p class="MLP_text ParaOverride-1">Vedle vany stála bílá kulatá smaltovaná věc s&#160;černými dvířky. Vypadala jako obrovská televize, jejíž obrazovku někdo omylem vsadil dolů a&#160;zakryl dvířky.</p>
			<p class="MLP_text ParaOverride-1">„Co to je?“</p>
			<p class="MLP_text ParaOverride-1">„Brutar.“</p>
			<p class="MLP_text ParaOverride-1">To neznělo moc šumavsky, spíš jako název nějaké ostravské death­metalové kapely.</p>
			<p class="MLP_text ParaOverride-1">„Rozděláš si v&#160;něm oheň sám?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">Škrtl jsem sirkou; místo normálního plamene se objevil šedivý kouř a&#160;vlétl mi přímo do očí. Rozkašlal jsem se a&#160;vyběhl ven. Máma mi vynadala, vyvětrala a&#160;oheň rozdělala sama.</p>
			<p class="MLP_text ParaOverride-1">Po koupeli mě na schodech zastavil táta.</p>
			<p class="MLP_text ParaOverride-1">„Paša ti přivezl dévédéčko a&#160;nový filmy.“</p>
			<p class="MLP_text ParaOverride-1">Těšil jsem se na <span class="MLP_znak_kurziva_11b">Gran Torino</span> s&#160;Clintem Eastwoodem, <span class="MLP_znak_kurziva_11b">16&#160;bloků</span> s&#160;Brucem Willisem a&#160;nějaký pořádný horor, třeba <span class="MLP_znak_kurziva_11b">Sirotka.</span> Jenže mě čekaly filmy <span class="MLP_znak_kurziva_11b">Pod jezevčí skálou, Na pytlácké stezce</span> a&#160;<span class="MLP_znak_kurziva_11b">Za šípkovým keřem.</span></p>
			<p class="MLP_text ParaOverride-1">A&#160;na jejich obalu byla fotka kluka, co mi přistála na střeše!</p>
			<p class="MLP_text ParaOverride-1">„Kdo to je?“</p>
			<p class="MLP_text ParaOverride-1">„Tomáš Holý, náš největší dětskej herec. Copak ty ho neznáš?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Tyhle filmy natáčel kousek odsud, na Kvildě.“</p>
			<p class="MLP_text ParaOverride-1">„Trošku se mu podobáš,“ řekla máma.</p>
			<p class="MLP_text ParaOverride-1">„To snad ne,“ vyděsil jsem se, protože kluk na obálce vypadal jako ňouma, kterého průměrný úchylák hravě opije mobilem.</p>
			<p class="MLP_text ParaOverride-1">„Všichni kluci vypadaj jako Tomáš Holý, když je jim dvanáct,“ namítl táta.</p>
			<p class="MLP_text ParaOverride-1">„O&#160;čem to je?“</p>
			<p class="MLP_text ParaOverride-1">„O&#160;klukovi z&#160;Prahy, kterej musí žít na Šumavě.“</p>
			<p class="MLP_text ParaOverride-1">„Nakonec se mu tady zalíbí a&#160;nechce odjet, že jo?“ řekl jsem a&#160;vstal.</p>
			<p class="MLP_text ParaOverride-1">„Ty se nechceš dívat?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">Vrátil jsem se do pokoje. Jenže za hodinu mi už vrtalo hlavou, jak souvisí obrázek, který mi přistál na střeše, s&#160;filmem.</p>
			<p class="MLP_text ParaOverride-1">Sešel jsem dolů.</p>
			<p class="MLP_text ParaOverride-1">„Přišel jsi na film, co?!“ triumfoval táta. „Vždycky jsi byl pěkně zvědavej!“</p>
			<p class="MLP_text ParaOverride-1">„Prosím tě, nech ho!“ bránila mě máma.</p>
			<p class="MLP_text ParaOverride-1">Táta si stoupl s&#160;hrnkem kafe do dveří a&#160;my si s&#160;mámou sedli před televizi.</p>
			<p class="MLP_text ParaOverride-1">Objevila se první scéna. Tomáš Holý seděl ve starodávné škodovce a&#160;vyjížděl z&#160;nějakého města.</p>
			<p class="MLP_text ParaOverride-1">„Kde to jsou?“ zeptal jsem se.</p>
			<p class="MLP_text ParaOverride-1">„V&#160;Praze.“</p>
			<p class="MLP_text ParaOverride-1">„Takhle Praha nevypadá.“</p>
			<p class="MLP_text ParaOverride-1">„Je to Nuselák.“</p>
			<p class="MLP_text ParaOverride-1">„Nejsou tam žádný auta ani reklamy!“</p>
			<p class="MLP_text ParaOverride-1">„Ty už si neumíš představit Prahu bez aut a&#160;reklam, co?“</p>
			<p class="MLP_text ParaOverride-1">Zadíval jsem se znovu na obrazovku: že by to přece jen Nuselský most byl?</p>
			<p class="MLP_text ParaOverride-1">Příběh byl jako všechny filmy, které se u&#160;nás dřív natáčely&#160;– neměl skoro žádný děj. Hlavního hrdinu Tomáše odvezou z&#160;Prahy na Šumavu k&#160;dědovi. Z&#160;hodiny a&#160;půl mi v&#160;hlavě utkvěl lesní stroj, kterému říkali lakatoš, a&#160;pár podivných detailů&#160;– když se Tomáš probudil v&#160;chalupě, všude na zdech visely lebky a&#160;on se na ně díval stejně vyděšeně jako já. Potom mu nešel rozdělat oheň a&#160;z&#160;kamen se valil čmoud stejně šedivý, jaký se valil z&#160;brutaru i&#160;na mě. A&#160;musel se koupat ve stejné kovové vaničce, kterou mě strašila máma!</p>
			<p class="MLP_text ParaOverride-1">Celou dobu jsem měl pocit, jako bych na okamžik viděl sám sebe, a&#160;to mi nahánělo hrůzu.</p>
			<p class="MLP_text_bez1radku_-12-0- ParaOverride-1">Před usnutím jsem přemýšlel nad krabičkou a&#160;fotkou. Kde se tu vzala, když tu nikde nikdo není? Že by ji tam hodil táta? To by vysvětlovalo, proč mi Paša přivezl právě filmy s&#160;Tomášem Holým. Ale copak by se táta vypravil uprostřed noci pět kilometrů z&#160;hospody a&#160;pak se zase vracel zpátky?</p>
			<p class="MLP_text ParaOverride-1">Zdvihl se vítr. Vstal jsem a&#160;došel k&#160;oknu. Větve praštěly, pod rouškou temnoty venku řádila šumavská flóra a&#160;fauna.</p>
			<p class="MLP_text ParaOverride-1">Od Borové Lady se pomalu blížila světla auta. Vůbec mě nenapadlo, že na druhé straně za naším domem ještě něco je.</p>
			<p class="MLP_text ParaOverride-1">A&#160;pak světla ozářila kočku.</p>
			<p class="MLP_text ParaOverride-1">Ležela na asfaltu uprostřed silnice, jako bych ji nikdy nepohřbil.</p>
		</div>
</body>
</html>