<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven2_kapitola ParaOverride-1">KA<a id="_idTextAnchor002"></a>PITOLA DRUHÁ <br/>Pondělí 30.&#160;srpna</p>
			<p class="MLP_text_bez1radku ParaOverride-1">Hned u&#160;Zbraslavi jsem usnul. Když jsem se probudil, míjeli jsme bránu bývalých vimperských kasáren. A&#160;pak za oknem ubíhaly jen lesy plné smrků a&#160;další a&#160;další smrky ležely na zemi&#160;– z&#160;jedné strany byla jejich kůra úplně hladká a&#160;z&#160;druhé pokrytá lišejníkem.</p>
			<p class="MLP_text ParaOverride-1">„Támhle před lety stával posed,“ řekl táta. Narodil se na samotě u&#160;Vimperka, ale jeho rodný dům zbourali, když stavěli silnici na Strážný, takže jsme do Vimperka nejezdili.</p>
			<p class="MLP_text ParaOverride-1">Dětství strávil v&#160;lese. Cesta do školy mu trvala hodinu, když nesněžilo, a&#160;hodinu a&#160;půl, když napadl sníh. Do školy chodil pěšky, protože z&#160;domova mu nejezdil ani autobus, ani vlak, ani metro, dokonce ani tramvaj ne.</p>
			<p class="MLP_text ParaOverride-1">„Kdy už tam budem?“</p>
			<p class="MLP_text ParaOverride-1">„Za čtvrt hodiny. A&#160;říkám ti, aby ses nevrtěl.“</p>
			<p class="MLP_text ParaOverride-1">Vyjeli jsme z&#160;lesa a&#160;vjeli do vesnice, která se jmenovala Nové Hutě.</p>
			<p class="MLP_text ParaOverride-1">„Jednou jsem slyšel, že na konci druhý světový války bylo někde tady americký letiště. Představte si, že bysme ho objevili! To by bylo, co?“ prohodil táta.</p>
			<p class="MLP_text ParaOverride-1">Máma ani já jsme samozřejmě neodpověděli.</p>
			<p class="MLP_text ParaOverride-1">Co bychom taky dělali s&#160;letištěm.</p>
			<p class="MLP_text ParaOverride-1">V&#160;tom okamžiku mi zapípal mobil&#160;– přišla mi esemeska od Janise.</p>
			<p class="MLP_text_-I-_-12-12- ParaOverride-1">Dokazu proniknout do hitparady!</p>
			<p class="MLP_text ParaOverride-1">Janis k&#160;nám přišel loni. Do té doby jsem ve škole žádného kamaráda neměl. Spolužáci přemýšleli jen o&#160;tom, jaké si založí firmy a&#160;jak vydělají miliony. Třeba Vytloukal skupoval každé ráno před vyučováním tatranky za šest korun a&#160;prodával je za osm. Na lavici si umístil ceduli:</p>
			<p class="MLP_text_-12-12- ParaOverride-1">VELKOOBCHOD VYTLOUKAL</p>
			<p class="MLP_text ParaOverride-1">Když někdo prošel kolem lavice a&#160;tatranku nekoupil, bral to jako chybu ve výběru sortimentu. <span class="MLP_znak_kurziva_11b">Tak ty bys radši oříškový? Nebo mléčný? Jenže ty budou za devět!</span></p>
			<p class="MLP_text ParaOverride-1">Janis byl jiný&#160;– zajímala ho muzika, počítače a&#160;filmy. Byl to jediný kluk, který uvěřil, že se <span class="MLP_znak_kurziva_11b">Kuky</span> natáčel u&#160;nás. Plánovali jsme, že budeme hrát v&#160;kapele, a&#160;já tušil, že je génius.</p>
			<p class="MLP_text ParaOverride-1">A&#160;teď jsem měl i&#160;důkaz.</p>
			<p class="MLP_text_-I-_-12-12- ParaOverride-1">A&#160;jak se do ty hitparady dostanem?</p>
			<p class="MLP_text ParaOverride-1">Opustili jsme Nové Hutě. Po levé straně silnice se až k&#160;zalesněným kopcům táhly pastviny obehnané dřevěnými ohradami. Napravo jsme měli mělké rovné údolí se spoustou borovic a&#160;bříz.</p>
			<p class="MLP_text ParaOverride-1">A&#160;pak jsme vjeli do vesnice, která se jmenovala Nový Svět.</p>
			<p class="MLP_text ParaOverride-1">„Ještě kolem roku 1750 se tady všude rozkládal jenom neprostupnej les. Dokážete si tu divočinu představit? Byl to vážně novej svět&#160;– jako Divokej západ.“</p>
			<p class="MLP_text ParaOverride-1">„Jenže tu nebyli indiáni,“ namítl jsem, protože mi tátovo srovnávání přišlo jako laciný trik.</p>
			<p class="MLP_text ParaOverride-1">„Nebyl tu vůbec nikdo, dokud sem kníže Schwarzenberg neposlal svý hajný a&#160;ty tu nepostavili první hájenky.“</p>
			<p class="MLP_text_-0-12- ParaOverride-1">Nechtěl jsem si představovat žádné hájenky, už proto, že jsem si zapomněl dobít baterky do empétrojky a&#160;nemohl jsem dávat najevo, jak mě tátův výklad štve.</p>
			<p class="MLP_dopis_bez1radku_-I- ParaOverride-1">Napisu kratky skript ve starym skriptovacim jazyce HyperText PreProcessor. Pouzival se pro webove stranky na ruznych platformach. Pri kazdem spusteni prida skript jeden hlas.</p>
			<p class="MLP_dopis_-I- ParaOverride-1">Pak do nej nastavim smycku, aby se cely postup opakoval, a&#160;program znovu spustim.</p>
			<p class="MLP_text_-12-0- ParaOverride-1">Páni! S&#160;takovým vychytaným prográmkem můžeme obsadit nejen první místo hitparády, ale rovnou všechna v&#160;první stovce!</p>
			<p class="MLP_text ParaOverride-1">Ne nadarmo se naše kapela jmenovala <span class="MLP_znak_kurziva_11b">Chytrá bomba.</span></p>
			<p class="MLP_text ParaOverride-1">„A&#160;tady, uprostřed pustiny, postavili kostel,“ táta ukázal kamsi mezi domy, za kterými se tyčily tři modrofialové věže sila. Projížděli jsme zrovna kolem vjezdu do kravína a&#160;já za jeho branou uviděl jedno pruhované a&#160;jedno zrzavé kotě. Motala se, jako by byla slepá. A&#160;já asi taky oslepl, protože jsem žádný kostel neviděl.</p>
			<p class="MLP_text ParaOverride-1">„Poslední mši tu farář sloužil v&#160;roce 1950 a&#160;pak kostel nechali komunisti zavřít. Rozpadal se dvacet let, pak ho srovnali se zemí a&#160;místo něj postavili tyhle jezeďácký nestvůry.“</p>
			<p class="MLP_text_-I-_-12-0- ParaOverride-1">Vsechno je v&#160;pytli. Zapomen na to.</p>
			<p class="MLP_text_-I-_-12-0- ParaOverride-1">Ten program nefunguje?</p>
			<p class="MLP_text_-I-_-12-12- ParaOverride-1">Funguje. Ale ja se vracim do Recka. Natrvalo.</p>
			<p class="MLP_text ParaOverride-1">„To ne!“ vykřikl jsem.</p>
			<p class="MLP_text ParaOverride-1">„Smutný, co? A&#160;nebyl to jedinej kostel, kterej zničili, byly jich…“</p>
			<p class="MLP_text ParaOverride-1">„Janis se vrací do Řecka! Tam přece lidi demonstrujou, všechno hoří a&#160;rozpadá se na kusy!“</p>
			<p class="MLP_text ParaOverride-1">„Někdy se lidi vrací na místa právě proto, že se rozpadaj,“ odpověděl táta. „Domov je domov, i&#160;když se ti rozpadá.“</p>
			<p class="MLP_text ParaOverride-1">„Ale tati, Janis chce zůstat v&#160;Praze. Je Čech jako já.“</p>
			<p class="MLP_text ParaOverride-1">„Jeho táta je Řek. A&#160;Janis je taky Řek.“</p>
			<p class="MLP_text ParaOverride-1">„Narodil se v&#160;Čechách. A&#160;každej, kdo se narodí v&#160;Čechách, je Čech,“ namítl jsem. „Nemůžeme jet na dovolenou do Řecka?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Proč ne?“</p>
			<p class="MLP_text ParaOverride-1">„Protože bysme se nedostali zpátky.“</p>
			<p class="MLP_text ParaOverride-1">Sáhl jsem po telefonu. Čárky příjmu signálu na displeji se roztančily a&#160;pak, téměř naráz, zmizely.</p>
			<p class="MLP_text ParaOverride-1">„Signál je pryč!“</p>
			<p class="MLP_text ParaOverride-1">„Tady v&#160;kopcích to bude se signálem bída.“</p>
			<p class="MLP_text ParaOverride-1">Schoulil jsem se na sedadle. Co tady budu bez signálu dělat? A&#160;co si bez Janise počnu ve škole?</p>
			<p class="MLP_text ParaOverride-1">Byl jsem zase úplně sám, kolem mě se táhly kopce, které zabíjely signál, a&#160;mě i&#160;Janise rodiče převáželi někam, kde jsme vůbec nechtěli být.</p>
		</div>
</body>
</html>