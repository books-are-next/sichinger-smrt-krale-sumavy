<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>smrt_krale_sumavy-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="smrt_krale_sumavy-19" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_kapitola ParaOverride-1">K<a id="_idTextAnchor024"></a>APITOLA ČTRNÁCTÁ <br/>P<a id="_idTextAnchor025"></a>átek 3.&#160;září</p>
			<p class="MLP_text_bez1radku ParaOverride-1">Za Terezinou chalupou ještě pořád ležela hromada starých matrací, krabic a&#160;rozlámaných dvířek.</p>
			<p class="MLP_text ParaOverride-1">„Paša to ještě neodvezl?“ divil jsem se.</p>
			<p class="MLP_text ParaOverride-1">„Ne.“ Tereza se zastavila. „Potřebuju, abys o&#160;té brigádě řekl u&#160;nás doma.“</p>
			<p class="MLP_text ParaOverride-1">S&#160;lhaním jsem upřímně řečeno moc nepočítal a&#160;podle toho jsem se i&#160;zatvářil.</p>
			<p class="MLP_text ParaOverride-1">„Co je?“</p>
			<p class="MLP_text ParaOverride-1">„Lhát je divný. Táta to nemá rád a&#160;máma to úplně nenávidí.“</p>
			<p class="MLP_text ParaOverride-1">„Za tu cestu to stojí.“</p>
			<p class="MLP_text ParaOverride-1">„A&#160;jak to vůbec uděláme s&#160;tou kočkou?“</p>
			<p class="MLP_text ParaOverride-1">„Když to s&#160;našima zvládneš, já se o&#160;ní postarám.“</p>
			<p class="MLP_text ParaOverride-1">„Jakože jí vyhrabeš?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„A&#160;poneseš?“</p>
			<p class="MLP_text ParaOverride-1">„Taky.“</p>
			<p class="MLP_text ParaOverride-1">Chvilku jsem nad její nabídkou přemýšlel. Vyměnit vyhrabání mrtvé kočky a&#160;její nošení za jednu malou lež se mi zdálo jako dobrý obchod. „Platí.“</p>
			<p class="MLP_text ParaOverride-1">„Ale ještě něco.“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Musíš vzít zahradnickou lopatku, děda by si všiml, že nám chybí.“</p>
			<p class="MLP_text ParaOverride-1">„Tak jo.“</p>
			<p class="MLP_text ParaOverride-1">Kuchyně u&#160;Terezy dnes čerstvým koláčem bohužel nevoněla. V&#160;křesle u&#160;okna si Terezin děda četl v&#160;nějaké knize a&#160;nevypadal zdaleka tak hrozivě, jako když mluvil o&#160;filmařích.</p>
			<p class="MLP_text ParaOverride-1">„Koukejte, co mám!“ zdvihl knihu a&#160;my si přečetli její název.</p>
			<p class="MLP_text_-I-_-12-12- ParaOverride-1"><span class="MLP_znak_kurziva_11b">Kaltenbach&#160;– Heimat im Böhmerwald</span></p>
			<p class="MLP_text ParaOverride-1">„Konečně mi přišlo druhý vydání, to první je úplně rozebraný! Tohle si vydali odsunutý Němci v&#160;Röhrnbachu s&#160;mapou všech domů na Nových Hutích z&#160;roku 1936. A&#160;je tu jediná fotka Kiliána, která existuje.“</p>
			<p class="MLP_text ParaOverride-1">Na černobílé fotografii stál muž v&#160;obleku, černém roláku a&#160;světlém klobouku s&#160;černou stuhou. U&#160;jeho nohou seděl velký světlý pes. Kilián rozhodně nevypadal jako pašerák, spíš jako spokojený obchodník z&#160;filmů s&#160;Hugem Haasem.</p>
			<p class="MLP_text ParaOverride-1">„Ta fotka je nejspíš ještě z&#160;doby před válkou. Podle mapy bydlel Kilián tady&#160;– přiženil se tam po válce.“ Děda ukázal na všechno, co zbylo z&#160;Kiliánova domova&#160;– čtvereček označený číslem 35&#160;vedle silnice z&#160;Nových Hutí na Zadov. Kolem Nových Hutí neboli Kaltenbachu bylo takových čtverečků plno. Ale když jsem zdvihl oči, viděl jsem jen opuštěné stráně.</p>
			<p class="MLP_text ParaOverride-1">„Copak tu bylo tolik domů?“</p>
			<p class="MLP_text ParaOverride-1">„Před válkou tu žilo patnáct set lidí, teď tak sotva stovka.“</p>
			<p class="MLP_text ParaOverride-1">Celé údolí Nových Hutí vypadalo na fotografiích úplně jinak&#160;– bylo rozdělené na spousty políček a&#160;luk.</p>
			<p class="MLP_text ParaOverride-1">„Tam, kde jsou dneska pastviny, byly pole&#160;– místní pěstovali oves, ječmen, žito, brambory&#160;– a&#160;všude, kde jsou dneska mokřiny, byly louky, který se sekaly kosou. V&#160;létě 1945 se dělal soupis dobytka a&#160;byly tu tři tisíce kusů&#160;– kam se na ně hrabou jezeďáci! Ti byli rádi, když po všech vesnicích dali dohromady patnáct set kusů. A&#160;víš, co dělali starousedlíci, když se jim narodilo dítě?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Vysazovali modříny. Všechny osaměle stojící modříny v&#160;polích, které komunisti v&#160;padesátých letech<span class="CharOverride-2"> </span>porazili, byly děti. Když měl sedlák na Kaltenbachu sedm dětí, vysázel sedm modřínů. Pamatuju si, že stávaly támhle.“ Děda pokývl hlavou směrem k&#160;prázdnému místu uprostřed rumiště zarostlého šedivou trávou. „Stejně se to dělalo na lesních samotách. Tam Němci zůstali ještě dlouho po válce, nikdo jinej totiž svážet dřevo neuměl. A&#160;byli strašně chudí. Jednou jsem se ptal starýho Hönese, proč ho neodsunuli. Povídá: <span class="MLP_znak_kurziva_11b">Copak tys to nikdy nepochopil? Neodsunuli mě</span>, <span class="MLP_znak_kurziva_11b">protože na nás si Češi neměli co vzít</span>&#160;– <span class="MLP_znak_kurziva_11b">my byli ze všech Němců ti nejchudší.</span></p>
			<p class="MLP_text ParaOverride-1">Volili Henleina, to je pravda, protože se jim nelíbilo, jak jim práci ve státní správě berou Češi. Pak viděli, kam to Hitler vede, a&#160;už bylo pozdě. Museli do wehrmachtu a&#160;oni i&#160;jejich synové padali u&#160;Stalingradu jako mouchy. Na konci války tu žili jen ženský s&#160;dětma a&#160;starý lidi.“</p>
			<p class="MLP_text ParaOverride-1">Ženy na fotografiích byly vysoké, usměvavé a&#160;krásné. Na jednom zažloutlém záběru jich stálo šest kolem dřevěného povozu naloženého senem.</p>
			<p class="MLP_text ParaOverride-1">„Ještě když odcházely přes hranice, Češi je zastavovali a&#160;vybírali jim z&#160;batohu poslední věci. A&#160;co z&#160;toho nakonec kdo měl? Jenom prokletí, nic víc. Jako každá zlodějna u&#160;nás,“ vzdychl si a&#160;zaklapl knihu.</p>
			<p class="MLP_text ParaOverride-1">Nadechl jsem se ke lži a&#160;taky si připadal jako zloděj.</p>
			<p class="MLP_text ParaOverride-1">„Chtěl jsem se zeptat, jestli by s&#160;náma mohla jet Tereza na brigádu.“</p>
			<p class="MLP_text ParaOverride-1">„Kam?“</p>
			<p class="MLP_text ParaOverride-1">„Do Českých Žlebů,“ řekl jsem.</p>
			<p class="MLP_text ParaOverride-1">„Máš pořádný boty? Když na Českejch Žlebech padá rosa, maj Pražáci strach, že se z&#160;hor valí povodeň!“ smál se děda a&#160;zdálo se, že brigádě věří stejně jako mí rodiče.</p>
			<p class="MLP_text_bez1radku_-12-0- ParaOverride-1">Domů jsem se vrátil v&#160;půl šesté. Táta byl v&#160;práci a&#160;máma dávala dohromady seznam věcí, které si chtěla přivézt z&#160;Prahy.</p>
			<p class="MLP_text ParaOverride-1">„Nehltej,“ napomenula mě u&#160;jídla. Potom zmizela v&#160;koupelně a&#160;já se vykradl do ložnice, abych přibalil pas a&#160;papíry o&#160;geocachingu.</p>
			<p class="MLP_text ParaOverride-1">Otevřel jsem horní šuple mámina nočního stolku a&#160;objevil obálku s&#160;očkovacími průkazy, průkazkami zdravotní pojišťovny, rodnými listy, oddacím listem vystaveným ve Vimperku v&#160;roce 1997 a&#160;dvě fotky.</p>
			<p class="MLP_text ParaOverride-1">První byla svatební fotografie mých rodičů. Máma s&#160;tátou stáli ve dveřích vimperského kostela. Máma měla na sobě světlé šaty a&#160;rozpuštěné vlasy. Táta byl oblečený v&#160;tmavém svetru, ze kterého vykukoval límeček košile. Vycházeli z&#160;přítmí kostela a&#160;zírali do světla náměstí před sebe, jako by ve slunci cosi vyhlíželi.</p>
			<p class="MLP_text ParaOverride-1">Na druhé fotce jsem byl já, miminko v&#160;kovové vaně naplněné mydlinami. Když jsem fotky položil vedle sebe, vypadalo to, že mí rodiče vyhlíželi ve svatební den ze schodů kostela právě mě&#160;– mimino s&#160;bezzubou kulatou hlavou a&#160;pěnou na uších.</p>
			<p class="MLP_text ParaOverride-1">Pas ležel ve spodním šupleti a&#160;platil ještě rok a&#160;půl. Naši mi ho nechali udělat, když jsme měli letět a&#160;nakonec neletěli do Egypta.</p>
			<p class="MLP_text ParaOverride-1">Pak jsem se otočil k&#160;tátovu nočnímu stolku.</p>
			<p class="MLP_text ParaOverride-1">V&#160;horním šupleti ležela spousta drobných, dokonce i&#160;marky, které už neplatily, rulička nevyplněných složenek VZP, ořezávátko a&#160;klíče.</p>
			<p class="MLP_text ParaOverride-1">A&#160;na samém dně čekala bílá obálka, kterou prosvítal tmavý obrys nějaké fotky.</p>
			<p class="MLP_text ParaOverride-1"><span class="MLP_znak_kurziva_11b">Nejhorší jsou fotky v&#160;nočním stolku.</span></p>
			<p class="MLP_text ParaOverride-1">Blbost, napadlo mě. Naši jsou spolu šťastní. Klape jim to&#160;– tedy až na to, že máma nemá práci a&#160;nechce žít sto padesát kilometrů od Prahy na konci světa.</p>
			<p class="MLP_text ParaOverride-1">Otevřel jsem obálku. Jestli najdu fotky nějaké ženské, z&#160;Bavorska se už nevrátím.</p>
			<p class="MLP_text ParaOverride-1">Nahoře leželo několik složených papírů. Rozložil jsem ten první:</p>
			<p class="MLP_verse_-I- ParaOverride-5"><span class="CharOverride-3">RAŠELINA</span></p>
			<p class="MLP_verse_-I- ParaOverride-5">jak rád bych zabořil <br/>hlavu do bláta <br/>a&#160;cítil rozbředlou <br/>vůni země</p>
			<p class="MLP_verse_-I- ParaOverride-5"><span class="CharOverride-3">jak rád bych se válel <br/>v&#160;loužích u&#160;lesa <br/>a&#160;objímal pařezy <br/>hnijící v&#160;dešti</span></p>
			<p class="MLP_verse_-I- ParaOverride-5"><span class="CharOverride-3">ještě jsou strže <br/>do kterých jsem nespad <br/>ještě jsou strniště <br/>kterýma jsem neproběh</span></p>
			<p class="MLP_verse_-I-"><span class="CharOverride-3">jak rád bych vymyslel <br/>nová sprostá slova <br/>a&#160;šeptal je pahýlům <br/>trčícím z&#160;vřesovišť</span></p>
			<p class="MLP_text ParaOverride-1">Páni, táta psal básně! O&#160;rašelině!</p>
			<p class="MLP_text ParaOverride-1">Takový básně nejspíš nepsal nikdo na světě! Psali snad o&#160;rašelině Mácha nebo Erben? Jediný, na koho se dalo vsadit, že psal o&#160;rašelině, byl Hašek&#160;– táta říkal, že po hospodách psal úplně o&#160;všem.</p>
			<p class="MLP_text ParaOverride-1">Za papíry ležela fotka.</p>
			<p class="MLP_text ParaOverride-1">Ale nebyla na ní žádná ženská.</p>
			<p class="MLP_text ParaOverride-1">U&#160;fotografického přístroje se stativem stál na louce můj táta a&#160;kudrnatý kluk, který měl stejný nos a&#160;oči jako paní Běhounová. Oba vypadali hrozně mladě a&#160;táta tak vyjukaně, jako by si říkal o&#160;to, aby ho propaganda pronásledovala i&#160;v&#160;téhle pustině.</p>
			<p class="MLP_text ParaOverride-1">Ale oba zároveň vypadali jako kluci, kteří se rozhodli přestavět Šumavu, a&#160;jsou si jistí, že to v&#160;pohodě zvládnou.</p>
			<p class="MLP_text ParaOverride-1">V&#160;tom okamžiku se za dveřmi ozvaly kroky.</p>
			<p class="MLP_text ParaOverride-1">Zalehl jsem pod postel a&#160;zatajil dech. Dveře ložnice se otevřely, máma nakoukla dovnitř. Modlil jsem se, abych po sobě na stolku nenechal žádnou stopu. Pas jsem měl v&#160;kapse. Nenapadlo mě si vzít peníze a&#160;s&#160;Terezou jsme o&#160;nich nemluvili, jako by na naší cestě nehrály žádnou roli.</p>
			<p class="MLP_text ParaOverride-1">Dveře se zase zavřely. Chvilku jsem počkal a&#160;pak sešel do kuchyně.</p>
			<p class="MLP_text ParaOverride-1">„Kde jsi byl?“</p>
			<p class="MLP_text ParaOverride-1">„Na půdě.“</p>
			<p class="MLP_text ParaOverride-1">„Pomůžeš mi s&#160;prádlem?“</p>
			<p class="MLP_text ParaOverride-1">Věšeli jsme prádlo na šňůru napnutou mezi stromy. Máma se vyptávala na Terezu, její maminku, školu, jídelnu, paní učitelku a&#160;brigádu.</p>
			<p class="MLP_text ParaOverride-1">Táta přijel, když jsem věšel poslední tričko. Mračil se a&#160;já se radši vytratil do pokoje, i&#160;když jsem dostal strach, že táta vyrazí do hospody a&#160;vrátí se až v&#160;noci. Seděl jsem si u&#160;okna a&#160;poslouchal, jak mi v&#160;kuchyni nadává a&#160;máma mu oponuje.</p>
			<p class="MLP_text ParaOverride-1">V&#160;půl sedmé máma zavolala, abych přišel na večeři. Odpověděl jsem, že se mi chce spát. Změřila mi teplotu, i&#160;když jsem vysvětloval, že jsem jenom utahaný.</p>
			<p class="MLP_text ParaOverride-1">Ve tři čtvrtě na devět jsem vstal a&#160;vydal se do kuchyně.</p>
			<p class="MLP_text ParaOverride-1">Táta psal u&#160;stolu něco do notebooku. Mračil se a&#160;vypadal mnohem starší než na svatební fotce. Máma si četla <span class="MLP_znak_kurziva_11b">Vimperské noviny.</span></p>
			<p class="MLP_text ParaOverride-1">„Chtěl bych vám něco říct.“</p>
			<p class="MLP_text ParaOverride-1">„Jo? A&#160;co? Že ti máme koupit nějakou novou počítačovou hru? Třeba <span class="MLP_znak_kurziva_11b">Doom,</span> ne?“</p>
			<p class="MLP_text ParaOverride-1">„Rozhodl jsem se, že na tu brigádu pojedu.“</p>
			<p class="MLP_text ParaOverride-1">Tátův obličej ožil a&#160;jeho prsty se na klávesnici zastavily.</p>
			<p class="MLP_text ParaOverride-1">„Počkej,“ zarazila se máma. „Ty s&#160;náma nepojedeš do Prahy?“</p>
			<p class="MLP_text ParaOverride-1">„Ne. Vemte mi, co chcete. Stejně víte líp než já, co budu potřebovat.“</p>
			<p class="MLP_text ParaOverride-1">„No, to je skvělý! Já to snad tušil, nebo co! Víte, co se stalo? Počkejte tady!“ Táta vyběhl do tmy a&#160;za okamžik byl zpátky. V&#160;ruce držel věc tak špinavou od hlíny, že vypadala jako právě vykopaná hlava tisíce let pohřbeného faraona.</p>
			<p class="MLP_text ParaOverride-1">„Nemůžeš tady takhle svinit!“ křičela máma.</p>
			<p class="MLP_text ParaOverride-1">Vyšli jsme před dům a&#160;táta začal z&#160;hlavy odstraňovat hlínu. Za chvíli už ve světle padajícím z&#160;kuchyně vypadala jako pistole. Po oloupání další vrstvy bláta se v&#160;tátových rukách objevila litrová lahev.</p>
			<p class="MLP_text ParaOverride-1">„Tohle je poslední flaška šumavskýho bylinnýho v&#160;Čechách&#160;– vyrobená ve Vimperku. Zakopali jsme jí s&#160;Běhym s&#160;tím, že jí vykopeme, až nám bude v&#160;životě nejhůř.“</p>
			<p class="MLP_text ParaOverride-1">„Tobě je dneska v&#160;životě nejhůř?“ divila se máma.</p>
			<p class="MLP_text ParaOverride-1">„Jo, nejhůř mi bylo dneska ráno, když Tomáš nechtěl jít na brigádu.“</p>
			<p class="MLP_text ParaOverride-1">„A&#160;co Běhy?“ Vzpomněl jsem si na fotku, na které stál táta se svým kamarádem. „Neměls jí vykopat s&#160;ním?“</p>
			<p class="MLP_text ParaOverride-1">„Běhy je v&#160;Budějicích a&#160;navíc se jí pokusil už několikrát vykopat sám, když bylo nejhůř jemu, jenže jí nedokázal najít. Zakopali jsme jí na kraji slatě a&#160;zapomněli kde.“</p>
			<p class="MLP_text ParaOverride-1">„Tys byl u&#160;slatě vykopávat flašku?“ vyděsila se máma a&#160;mě napadlo, že jsem tátovy básně možná četl ve chvíli, kdy na okraji rašeliny hledal šumavské bylinné svého mládí.</p>
			<p class="MLP_text ParaOverride-1">„Jo. Dneska jí vypiju se svým synem.“</p>
			<p class="MLP_text ParaOverride-1">Podíval jsem se na nažloutlou tekutinu v&#160;zablácené litrové lahvi, za kterou na nebi probleskovaly hvězdy.</p>
			<p class="MLP_text ParaOverride-1">„Tomášovi je teprve dvanáct!“</p>
			<p class="MLP_text ParaOverride-1">„Ale pojede na brigádu!“</p>
			<p class="MLP_text ParaOverride-1">„Víš, co tohle svinstvo dokáže za věci! Jednou ses opil a&#160;myslel sis, že jsi poslední medvěd Šumavy a&#160;Běhy kníže Schwarzenberg.“</p>
			<p class="MLP_text ParaOverride-1">„No dobře,“ kapituloval táta. „Napijem se spolu a&#160;Tomášovi uděláme šťávu.“</p>
			<p class="MLP_text ParaOverride-1">„Já už ten blevajs nikdy pít nebudu,“ rozhodla se máma.</p>
			<p class="MLP_text ParaOverride-1">Vrátili jsme se dovnitř. Táta si nalil víno, máma a&#160;já jsme zdvihli skleničky s&#160;pomerančovou šťávou a&#160;přiťukli si.</p>
			<p class="MLP_text ParaOverride-1">„Tak, chlapče, na to, že jsi chlap,“ prohlásil táta, ale možná mi to za něj přálo šumavské. Podle viněty vydávalo vůni dvaceti tajných šumavských bylin.</p>
			<p class="MLP_text ParaOverride-1">„Tati, bál ses někdy, když jste chodili po Šumavě?“</p>
			<p class="MLP_text ParaOverride-1">„To víš, že bál. Jednou jsme s&#160;Běhym přecházeli v&#160;noci potok a&#160;na něm nebyla lávka, jen pohozený prkno. Bylo to na jaře, všude plavaly kusy ledu, já stál na prknu a&#160;najednou jsem se nedokázal hnout. Místní prostě ví, jak na to. Jako ta tvoje Tereza, ta taky vypadá, že má pro strach uděláno, ne? Řeknu ti, ta holka je celej její táta.</p>
			<p class="MLP_text ParaOverride-1">A&#160;je normální, že máš trochu strach, když jdeš dělat něco, cos ještě nedělal. Ale brigádu v&#160;lese zvládneš. Přece nemůžou chtít po malých dětech, aby tahaly spadlý stoletý smrky, ne?“</p>
			<p class="MLP_text ParaOverride-1">„Chodili jste i&#160;na Chalupskou slať?“</p>
			<p class="MLP_text ParaOverride-1">„Jasně že chodili.“</p>
			<p class="MLP_text ParaOverride-1">„A&#160;proč?“</p>
			<p class="MLP_text ParaOverride-1">„Protože je to tam jiný než všude na světě, jinak tam voní stromy i&#160;kytky a&#160;jinak tam svítí měsíc&#160;– pluje ti nad hlavou, jako by nebe bylo taky z&#160;rašeliny. A&#160;dokázal ji projít jedinej člověk na světě.“</p>
			<p class="MLP_text ParaOverride-1">„Kilián? Kudy chodil?“</p>
			<p class="MLP_text ParaOverride-1">„Jeho stezce se říkalo Kanál&#160;54, což je odporný jméno, už proto, že ho vymysleli esenbáci. Na východním kraji slatě naskládal kameny přes Vydří potok. Lesem se dal k&#160;silnici do Františkova, kde se Vltava dala přebrodit na místě, co stávala bývalá papírna. S&#160;Běhym jsme si tu cestu prošli asi desetkrát.“</p>
			<p class="MLP_text ParaOverride-1">„Kolik vám bylo, když jste šli poprvý?“</p>
			<p class="MLP_text ParaOverride-1">„Šestnáct.“</p>
			<p class="MLP_text ParaOverride-1">„Prosím tě, tohle mu neříkej!“ rozčilovala se máma. „A&#160;ty jdi spát. Je půl desátý!“</p>
			<p class="MLP_text ParaOverride-1">Vstala od stolu a&#160;začala napouštět vodu do dřezu.</p>
			<p class="MLP_text ParaOverride-1">„Tati, něco jsem zjistil,“ zašeptal jsem. Původně jsem tátovi nechtěl nic říkat, dokud to všechno nenapíšu, ale líbilo se mi, že psal o&#160;rašelině a&#160;ještě do ní zakopával flašky.</p>
			<p class="MLP_text ParaOverride-1">Táta se na mě spiklenecky usmál.</p>
			<p class="MLP_text ParaOverride-1">Vydal jsem se nahoru do pokoje a&#160;zachumlal se do peřiny. Za pár minut se ve dveřích objevila lahev šumavského.</p>
			<p class="MLP_text ParaOverride-1">„Tak co?“ Táta usedl na okraj postele. „Cos mi chtěl říct?“</p>
			<p class="MLP_text ParaOverride-1">„Vím, kde stával dům, kde bydlel Kilián Nowotný.“</p>
			<p class="MLP_text ParaOverride-1">„Tys byl na Starejch Hutích?“</p>
			<p class="MLP_text ParaOverride-1">„Není to na Starejch Hutích!“ Vyprávěl jsem mu o&#160;čtverečku, který jsem viděl v&#160;knize.</p>
			<p class="MLP_text ParaOverride-1">„Vidíš! Všechno, co se psalo o&#160;Kiliánovi, jsou lži. Jenže to jako každá správná propaganda musí pokračovat dál, lež za lží, donekonečna.“ Táta upíjel šumavské a&#160;mával přitom rukama, jako by se snažil přivolat pravdu do světa, který tu býval&#160;– jako by pravda byla guma, kterou se dají utěsnit různé škvíry, aspoň tam, kde to ještě jde.</p>
			<p class="MLP_text ParaOverride-1">„Měli bysme to říct panu Lampovi.“</p>
			<p class="MLP_text ParaOverride-1">„Ty znáš pana Lampu?“</p>
			<p class="MLP_text ParaOverride-1">„Byl u&#160;nás ve škole. Ten by měl radost, kdyby viděl, co jsme zjistili! Proč všechny ty starý lidi nepozvem na jedno místo a&#160;neřeknem jim, jak to tenkrát bylo?“</p>
			<p class="MLP_text ParaOverride-1">„Jo, to by bylo pěkný,“ zasnil se táta.</p>
			<p class="MLP_text ParaOverride-1">„Pan Stuchlý mi řekl ještě něco,“ vytasil jsem se s&#160;posledním trumfem.</p>
			<p class="MLP_text ParaOverride-1">„Jo? A&#160;co?“</p>
			<p class="MLP_text ParaOverride-1">„Tati, já vím, kde na Hutích stávalo americký letiště!“ radostí jsem začal skákat po posteli. „Já ho našel!“</p>
			<p class="MLP_text ParaOverride-1">„Kde?“</p>
			<p class="MLP_text ParaOverride-1">„Na louce nad domem pana Stuchlého, nahoře nad farou.“</p>
			<p class="MLP_text ParaOverride-1">„Tohle jsi zjistil za dva dny?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Ty jsi a<a id="_idTextAnchor026"></a>le průzkumník! To bych do tebe nikdy neřekl! Ale přestaň s&#160;tím skákáním!“</p>
			<p class="MLP_text ParaOverride-1">Trochu jsem se uklidnil a&#160;lehl si do postele. „Vyprávěj mi ještě, jak jsi byl kluk!“</p>
			<p class="MLP_text ParaOverride-1">„Dobře. Hele, zejtra jedeš na brigádu s&#160;klukama z&#160;Borovky, tak já ti řeknu, jaký jsou. Tohle mi vyprávěl Běhy o&#160;školním výletě a&#160;stalo se to, když mu taky bylo dvanáct.</p>
			<p class="MLP_text ParaOverride-1">Večer před výletem do Prahy seděli kluci na břehu Vltavy u&#160;mostu na Borovce a&#160;vyprávěli si, co budou dělat v&#160;Praze. A&#160;Hušek povídá: <span class="MLP_znak_kurziva_11b">Kluci, já hodím do řeky tohle poleno a&#160;zejtra se na něj</span> v&#160;<span class="MLP_znak_kurziva_11b">Praze podíváme.</span></p>
			<p class="MLP_text ParaOverride-1"><span class="MLP_znak_kurziva_11b">Jo, to víš, že jo!</span> smáli se, ale on ho tam stejně hodil.</p>
			<p class="MLP_text ParaOverride-1">Druhej den vyrazili do Prahy. Procházeli zrovna přes Karlův most, paní Běhounová vykládala o&#160;sochách a&#160;najednou Hušek křičí: <span class="MLP_znak_kurziva_11b">Kluci, koukejte, támhle plave to poleno, co jsem tam hodil!</span> Všechny děti se nahrnuly k&#160;okraji Karlova mostu, div nenapadaly do řeky, křičely jedno přes druhé a&#160;Hušek řval: <span class="MLP_znak_kurziva_11b">Vidíte ho! Paní učitelko, já ho tam hodil!</span></p>
			<p class="MLP_text ParaOverride-1">Bohužel kolem zrovna procházeli dva esenbáci, který zarazil ten povyk.</p>
			<p class="MLP_text ParaOverride-1">Takže začal výslech celý třídy, koho shodili z&#160;Karlova mostu, a&#160;bylo to tak potupný, že se paní Běhounová na Karlově mostu přímo pod Pražským hradem pěkně naštvala a&#160;nakonec ji museli uklidňovat Japonci, kteří vyfotili celou třídu a&#160;fotku jim za dva měsíce poslali i&#160;s&#160;nějakými klikyháky.“ Táta se rozesmál. „Chápeš, tohle by nikoho ve městě nenapadlo&#160;– posílat poleno do Prahy a&#160;doufat, že uvidíš, jestli tam doplulo! Ten Hušek v&#160;sobě musí mít nějaký schwarzenberský geny!“</p>
			<p class="MLP_text ParaOverride-1">Tátovi zářily oči a&#160;já byl rád, že jsem mu řekl o&#160;letišti. Zčistajasna mě zaplavily vzpomínky na to, co pro mě udělal. Jednou, když naši hráli s&#160;Finy a&#160;nám nešla televize, se mnou šel na návštěvu ke svýmu kamarádovi. A&#160;přitom tátu hokej vůbec nebavil, usnul hned po druhém vhazování.</p>
			<p class="MLP_text ParaOverride-1">A&#160;když jsme neletěli do Egypta, vzal si tři dny volno a&#160;pronajal si se mnou chatičku na Lipně a&#160;za ty tři dny mě naučil plavat!</p>
			<p class="MLP_text ParaOverride-1">Vypadal teď stejně šťastný jako vždycky, když nastoupil do nové práce. Těšil se na nové prostředí a&#160;všichni se mu zdáli úžasní, ale za pár týdnů jsem ho přistihl, jak stojí v&#160;koupelně a&#160;říká: <span class="MLP_znak_kurziva_11b">Já těm lidem nějak přestávám rozumět, copak jim jde jen o&#160;ty prachy a&#160;o&#160;nic víc?</span></p>
			<p class="MLP_text ParaOverride-1">Teď jsem měl poprvé pocit, že ho znám. Mohla za to básnička o&#160;rašelině, láhev vína a&#160;fotka, na které byl jako kluk.</p>
			<p class="MLP_text ParaOverride-1">A&#160;já byl rád, že v&#160;jeho hlavě nepřebývala cizí ženská, jen máma, já, Běhy a&#160;Kilián, Král Šumavy.</p>
			<p class="MLP_text ParaOverride-1">Tu noc mi ve tmě na kraji postele připadal táta poprvé jako kluk, který potřeboval najít místo, kam zakopal poklad, který může člověk schovat jen doma a&#160;nikde jinde na světě.</p>
		</div>
</body>
</html>